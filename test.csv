Title,Date,Soalan,Jawapan 
 AL-KAFI #1287: SOLAT RAYA SEMULA SETELAH IMAM TERKURANG TAKBIR , 10 June 2019 ,SOALANKetika solat hari raya pada rakaat yang kedua imam hanya bertakbir sebanyak empat kali sahaja. Kemudian setelah solat ada makmum yang menegur lalu didirikan semula solat hari raya buat kali kedua. Mohon pandangan dalam hal ini? ,Alhamdulillah pujian dan syukur kepada Ilahi dengan pelbagai kurniaan dan anugerah yang tidak terhitung buat kita semua. Selawat dan salam ke atas Nabi SAW keluarga sahabat dan yang mengikut jejak langkahnya hingga hari kesudahan.Umat Islam mempunyai dua hari raya yang disambut saban tahun iaitu Aidilfitri dan Aidiladha. Kedua-dua hari raya ini disyariatkan kepada umat Islam untuk mendirikan solat sunat berdasarkan dalil yang dinyatakan di dalam al-Quran dan hadith. Firman Allah SWT:فَصَلِّ لِرَبِّكَ وَانْحَرْMaksudnya: Oleh itu kerjakanlah sembahyang kerana Tuhanmu semata-mata dan sembelihlah korban (sebagai bersyukur).(Surah al-Kauthar: 2)Selain itu hal ini turut disebutkan di dalam hadith yang diriwayatkan oleh Abu Said al-Khudri RA bahawa beliau berkata:كَانَ رَسُولُ اللَّهِ صلى الله عليه وسلم يَخْرُجُ يَوْمَ الْفِطْرِ وَالأَضْحَى إِلَى الْمُصَلَّى فَأَوَّلُ شَىْءٍ يَبْدَأُ بِهِ الصَّلاَةُMaksudnya: Bahawasanya Rasulullah SAW keluar pada Hari Raya Aidil Fitri dan Aidil Adha menuju ke tempat sembahyang dan perkara pertama yang dilakukan oleh Baginda adalah solat (sunat hari raya).Riwayat al-Bukhari (956)Imam al-Nawawi menyatakan Solat sunat hari raya ini tidak pernah ditinggalkan oleh Rasulullah SAW dan umat Islam bersepakat akan pensyariatannya.Lihat al-Minhaj (1/310) al-Majmu’ Syarh al-Muhazzab (5/5).Solat sunat hari raya ini mempunyai kelainan dan kaifiat yang khusus yang tidak ada pada solat lain. Kelainan tersebut ialah bilangan takbir yang disunatkan pada rakaat pertama sebanyak tujuh kali dan pada rakaat kedua sebanyak lima kali. Hal ini seperti mana yang disebutkan di dalam sebuah hadith yang diriwayatkan oleh ‘Amr Bin Shuaib dari bapanya dari datuknya bahawa:أَنَّ النَّبِيَّ ـ صلى الله عليه وسلم ـ كَبَّرَ فِي صَلاَةِ الْعِيدِ سَبْعًا وَخَمْسًا‏.Maksudnya: Nabi SAW bertabir pada solat hari raya sebanyak tujuh kali dan lima kali.Riwayat Ibn Majah (1278)Sekiranya dilihat isu ini menurut mazhab Imam al-Syafie yang dibincangkan oleh Syeikh Muhammad al-Zuhaili:ولو نسي الإمام، أو المنفرد التكبيرات، وتذكرها قبل الركوع وقد شرع بالقراءة فاتت التكبيرات، ولا يتداركها، ولو ترك الإمام التكبيرات لم يأت بها المؤتم، لأن التكبيرات ليست فرضأ، ولا سنة بعض، ولكنها سنة هيئة كالتعوذ ودعاء الاستفتاح، فلا يسجد لتركها عمدا ولا سهوا، ولكن الترك لكلهن أو بعضهن مكروه، ولو صلی خلف من يكبر ستين أو ثلاث مثلا تابعه، ولم يزد عليها ندباMaksudnya: Sekiranya imam atau seseorang individu itu terlupa takbir-takbir kemudian ingat semula sebelum ruku’ dan dia mula membaca surah maka takbir-takbir itu tidak dikira dan tidak perlu mengulanginya. Sekiranya imam meninggalkan takbir-takbir maka makmum tidak perlu menambah kerana takbir-takbir itu bukanlah fardhu malah bukan sunat yang dituntut tetapi hanyalah sekadar sunat hai’ah seperti membaca ta’awuz. Lihat al-Mu’tamad (1/553). Kesimpulan Berdasarkan nas dan hujah di atas kami nyatakan bahawa takbir sebanyak tujuh kali dan lima kali adalah sunat hai’ah sahaja seperti yang disebutkan. Oleh itu perbuatan meninggalkan sunat ini tidaklah membatalkan solat sehingga memerlukan solat diulang semula.Kejadian ini juga mengandungi hikmah yang besar iaitu semua ahli masyarakat hendaklah menghadiri kelas-kelas pengajian ilmu supaya dapat terkeluar daripada kelompok kejahilan. 
 AL-KAFI #1300: HUKUM PEMBERIAN KUPON KEPADA PELANGGAN , 21 June 2019 ,SOALANAssalamualaikum Dato’ Seri Mufti. Apakah dibolehkan untuk sesebuah peniaga menetapkan bahawa sekiranya pelanggan membeli melebihi RM 100 pelanggan tersebut akan diberi satu kupon bernilai RM 10. Dan sekiranya pembelian di bawah daripada RM 100 maka tidak mendapat apa-apa. Mohon penjelasan? Terima kasih.,Alhamdulillah kami panjatkan kesyukuran kepada Allah SWT. Selawat dan salam kepada junjungan Nabi SAW para isteri dan keluarga baginda SAW seterusnya golongan yang mengikut jejak langkah baginda SAW hingga ke hari akhirat.Kupon bermaksud surat kecil atau tiket yang boleh ditukarkan dengan barang atau untuk membeli barang.(Lihat Kamus Pelajar Edisi Kedua) Pada masa kini konsep pemberian kupon berlaku secara meluas dalam perniagaan yang melibatkan peniaga dengan pelanggan. Antara tujuan pemberian kupon kepada pelanggan adalah sebagai satu usaha menarik pelanggan untuk terus setia membeli di tempat mereka. Justeru dapat difahami bahawa kupon adalah salah satu strategi pemasaran untuk lebih melariskan serta meningkatkan keuntungan dalam perniagaan.Konsep keuntungan dan kejayaan dalam perniagaan tidak boleh diperolehi dengan cara menipu dan muslihat. Perniagaan yang berlaku mestilah di atas prinsip reda-meredai antara peniaga dan pelanggan. Allah SWT melarang hambanya mengambil hak milik orang lain dengan cara kezaliman. Firman Allah SWT:يَا أَيُّهَا الَّذِينَ آمَنُوا لَا تَأْكُلُوا أَمْوَالَكُم بَيْنَكُم بِالْبَاطِلِ إِلَّا أَن تَكُونَ تِجَارَةً عَن تَرَاضٍ مِّنكُمْMaksudnya: “Wahai orang-orang yang beriman janganlah kamu makan (gunakan) harta-harta kamu sesama kamu dengan jalan yang salah (tipu judi dan sebagainya) kecuali dengan jalan perniagaan yang dilakukan secara suka sama suka di antara kamu.”(Surah al-Nisa’ : 29)Syeikh al-Maraghi menyebut keuntungan dalam perniagaan tidak diperolehi dengan cara menipu atau muslihat tetapi dengan cara saling reda-meredai. Sekiranya jual beli tidak mengikut cara yang betul tentu tidak ada orang yang mahu berdagang bahkan tidak akan suka untuk turut berdagang. Urusan jual beli juga memerlukan kepandaian dan kecerdasan serta ketelitian ketika bermuamalah.(Lihat Tafsir al-Maraghi 3/1170)Menjawab kepada persoalan ini hukum peniaga memberikan kupon kepada pelanggan sekiranya membuat pembelian pada nilai tertentu adalah boleh dan diharuskan. Perkara ini adalah termasuk dalam urusan muamalat sesama manusia yang diharuskan oleh syarak selagimana tidak ada dalil yang melarang dan menegah. Hal ini bertetapan dengan kaedah fiqh:الأَصْلُ فِي المعَامَلَاتِ الإِبَاحَةMaksudnya: “Hukum asal dalam muamalat ialah harus.”Dalam isu ini juga sekiranya pelanggan telah memenuhi syarat untuk mendapatkan kupon maka peniaga perlu memenuhi syaratnya untuk memberikan kupon. Dalam hadis yang diriwayatkan oleh Kathir bin 'Amr bin 'Awf Al-Muzani daripada ayahnya daripada datuknya daripada Nabi SAW telah bersabda:الْمُسْلِمُوْنَ عَلَى شُرُوْطِهِمْ إِلاَّ شَرْطًا حَرَّمَ حَلاَلاً أَوْ أَحَلَّ حَرَامًاMaksudnya: “Dan kaum Muslimin harus memenuhi syarat-syarat yang telah mereka sepakati kecuali syarat yang mengharamkan suatu yang halal atau menghalalkan suatu yang haram”. [Riwayat al-Tarmizi (1352)] [Hadith ini adalah hasan sahih menurut Imam al-Tirmizi]Hadis ini menjelaskan ciri-ciri yang yang terkandung di dalam akad atau perjanjian yang seharusnya dipatuhi. Setiap orang Islam wajib mematuhi syarat yang telah dibuat dan tidak boleh memungkirinya selagimana perkara tersebut tidak menyalahi hukum syarak. (Lihat Tuhfah al-Ahwazi 4/487)KESIMPULANTuntasnya pemberian kupon oleh peniaga kepada pelanggan adalah harus dan dibolehkan oleh syarak. Namun begitu muamalat seperti ini perlulah pada perkara-perkara yang dihalalkan oleh Allah SWT serta jauh daripada sebarang bentuk riba penindasan tamak dan khinat. Begitu juga sifat amanah dan jujur perlu ada dalam diri setiap perniaga bagi menjamin keberkatan dalam perniagaan. Hadis yang diriwayatkan oleh Abu Sa’id R.A Nabi SAW bersabda:التَّاجِرُ الصَّدُوقُ الأَمِينُ مَعَ النَّبِيِّينَ، وَالصِّدِّيقِينَ، وَالشُّهَدَاءِMaksudnya: “Peniaga yang jujur dan amanah akan bersama para nabi orang yang jujur dan orang yang syahid.” [Riwayat al-Tirmizi (1209)][Hadith ini adalah hasan menurut Imam al-Tirmizi]Kami akhiri penjelasan ini dengan sepotong doa yang diajarkan oleh Nabi SAW:رَبَّنَا آتِنَا فِي الدُّنْيَا حَسَنَةً وَفِي الْآخِرَةِ حَسَنَةً وَقِنَا عَذَابَ النَّارِMaksudnya: “Ya Rabb kami berilah kami kebaikan di dunia dan kebaikan di akhirat dan peliharalah kami dari seksa api neraka.”Semoga penjelasan ringkas ini memberi kita kefahaman yang mendalam dalam memahami dan mengamalkan ajaran Islam yang sebenar. Amin. 
 AL-KAFI #1297: #: NASIHAT DALAM MENYELESAIKAN MASALAH KESEMPITAN HIDUP DAN REZEKI , 19 June 2019 ,SoalanAssalamualaikum SS Dato’ Seri Mufti. Saya sentiasa dalam kesusahan dan kesempitan hidup terutama dalam masalah rezeki yang sentiasa tidak cukup. Bagaimana cara terbaik untuk saya menjalani kehidupan? ,Alhamdulillah pujian dan syukur kepada Ilahi dengan pelbagai kurniaan dan anugerah yang tidak terhitung buat kita semua. Selawat dan salam ke atas Nabi SAW keluarga sahabat dan yang mengikut jejak langkahnya hingga hari kesudahan.Menjawab persoalan di atas saya nyatakan di sini beberapa nasihat:وَمَن يَتَّقِ اللَّـهَ يَجْعَل لَّهُ مَخْرَجًا ﴿٢﴾ وَيَرْزُقْهُ مِنْ حَيْثُ لَا يَحْتَسِبُ ۚ وَمَن يَتَوَكَّلْ عَلَى اللَّـهِ فَهُوَ حَسْبُهُMaksudnya: Dan sesiapa yang bertaqwa kepada Allah (dengan mengerjakan suruhanNya dan meninggalkan laranganNya) nescaya Allah akan mengadakan baginya jalan keluar (dari segala perkara yang menyusahkannya) Serta memberinya rezeki dari jalan yang tidak terlintas di hatinya. Dan (Ingatlah) sesiapa berserah diri bulat-bulat kepada Allah maka Allah cukuplah baginya (untuk menolong dan menyelamatkannya).(Surah al-Talaq: 2-3)Ibn Kathir berkata: Maksudnya sesiapa yang bertakwa kepada Allah dalam seluruh perintah-Nya dan menjauhi seluruh larangan-Nya maka Allah akan menjadikan baginya jalan keluar dan memberikannya rezeki dari jalan yang tidak disangka-sangka. Iaitu dari arah yang tidak pernah terlintas dalam hatinya. (Lihat Tafsir al-Quran al-‘Azim 14/31)Rasulullah SAW juga pernah bersabda:أَيُّهَا النَّاسُ، اتَّقُوا اللَّهَ وَأَجْمِلُوا فِي الطَّلَبِ، فَإِنَّ نَفْسًا لَنْ تَمُوتَ حَتَّى تَسْتَوْفِيَ رِزْقَهَا، وَإِنْ أَبْطَأَ عَنْهَا، فَاتَّقُوا اللَّهَ وَأَجْمِلُوا فِي الطَّلَبِ، خُذُوا مَا حَلَّ، وَدَعُوا مَا حَرُمَMaksudnya: Wahai manusia! Bertaqwalah kepada Allah dan berusahalah dengan cara yang baik! Sesungguhnya satu jiwa itu tidak akan mati sehingga rezekinya diberikan secara sempurna walaupun lambat. Oleh kerana itu bertaqwalah kamu kepada Allah SWT dan berusahalah dengan cara yang baik! Ambillah yang halal dan tinggalkan yang haram.”Riwayat Ibnu Majah (2144)مَنْ أَحَبَّ أَنْ يُبْسَطَ لَهُ فِي رِزْقِهِ، وَيُنْسَأَ لَهُ فِي أَثَرِهِ، فَلْيَصِلْ رَحِمَهُMaksudnya: “Barangsiapa yang ingin diluaskan rezekinya serta dipanjangkan usianya maka hendaklah dia menyambung pertalian silaturrahim.”Riwayat al-Bukhari (5986) dan Muslim (2557)Imam Nawawi dalam menjelaskan hadis ini berkata: Yang dimaksudkan dengan ‘أَنْ يُبْسَطَ لَهُ فِي رِزْقِهِ’ adalah diluaskan dan dijadikan banyak hartanya. Menurut pendapat yang lain maksudnya diberi keberkatan harta. (Lihat Syarh al-Nawawi ‘ala Sahih Muslim 16/114)مَا مِنْ يَوْمٍ يُصْبِحُ الْعِبَادُ فِيْهِ إِلاَّ مَلَكَانِ يَنْزِلاَنِ فَيَقُوْلُ أَحَدُهُمَا: اَللَّهُمَّ أَعْطِ مُنْفِقًا خَلَفًا. وَيَقُوْلُ اْلآخَرُ: اَللَّهُمَّ أَعْطِ مُمْسِكًا تَلَفًاMaksudnya: Tiada satu hari pun di mana seorang hamba berpagian melainkan dua Malaikat turun kepadanya. Salah satu dari keduanya berkata: “Ya Allah! Kurniakanlah gantian kepada orang yang melakukan infaq dan sedekah.” Manakala Malaikat yang satu lagi berkata: “Ya Allah! Jadikanlah kehilangan kepada yang bakhil.”Riwayat al-Bukhari (1442) dan Muslim (1010)Al-Hafiz Ibnu Hajar dalam menjelaskan hadis ini berkata: “Pengganti itu lebih aula disamarkan agar mencakupi pengganti dalam bentuk harta dan pahala serta selainnya. Ini kerana berapa ramai orang yang berinfaq dan dia meninggal sebelum memperoleh balasan berupa harta di dunia maka penggantinya adalah berupa pahala di akhirat atau dia dilindungi dari keburukan.” (Lihat Fath al-Bari 3/305)Imam Badruddin al-‘Aini berkata: Padanya terdapat doa malaikat sedangkan doa malaikat adalah sebuah doa yang akan selalu dimakbulkan berdasarkan sabda Rasulullah SAW: Barangsiapa yang ucapan aminnya itu bertepatan dengan ucapan para malaikat maka diampunkan dosanya yang telah lalu. (Lihat Umdah al-Qari 8/307)مَنْ لَزِمَ الِاسْتِغْفَارَ ، جَعَلَ اللَّهُ لَهُ مِنْ كُلِّ ضِيقٍ مَخْرَجًا ، وَمِنْ كُلِّ هَمٍّ فَرَجًا ، وَرَزَقَهُ مِنْ حَيْثُ لَا يَحْتَسِبُMaksudnya: “Barangsiapa yang sentiasa melazimi istighfar Allah SWT menjadikan baginya setiap kesempitan itu jalan keluar setiap keluh kesah itu kelapangan dan Allah juga mengurniakan kepadanya rezeki dari arah yang tidak disangka-sangka”.Riwayat Abu Daud (1518) Ibn Majah (3819) Ahmad (1/248) al-Tabarani dalam al-Ausat (6/240) dan al-Baihaqi dalam al-Sunan al-Kubra (3/351)Mudah-mudahan dengan melazimi apa yang telah disebutkan di atas maka kehidupan saudara akan lebih tenang dan diberi kelapangan oleh Allah SWT.Saya berdoa kepada Allah SWT semoga saudara diberi ketenangan dan dimurahkan rezeki serta dapat menjalani kehidupan dengan sebaik mungkin.Kami akhiri dengan firman Allah SWT:فَقُلْتُ اسْتَغْفِرُوا رَبَّكُمْ إِنَّهُ كَانَ غَفَّارًا ﴿١٠﴾يُرْسِلِ السَّمَاءَ عَلَيْكُم مِّدْرَارًا ﴿١١﴾ وَيُمْدِدْكُم بِأَمْوَالٍ وَبَنِينَ وَيَجْعَل لَّكُمْ جَنَّاتٍ وَيَجْعَل لَّكُمْ أَنْهَارًاMaksudnya: "Sehingga aku berkata (kepada mereka): `Pohonkanlah ampun kepada Tuhan kamu sesungguhnya adalah Ia Maha Pengampun. "(Sekiranya kamu berbuat demikian) Ia akan menghantarkan hujan lebat mencurah-curah kepada kamu; "Dan Ia akan memberi kepada kamu dengan banyaknya harta kekayaan serta anak-pinak; dan Ia akan mengadakan bagi kamu kebun-kebun tanaman serta mengadakan bagi kamu sungai-sungai (yang mengalir di dalamnya).(Surah Nuh: 10-12) 
 AL-KAFI #1298: NIAT UNTUK PUASA ENAM SYAWAL JIKA TIADA OPEN HOUSE , 20 June 2019 , SOALANSaya ingin bertanya kepada Sahibus Samahah tentang persoalan saya adakah boleh saya berniat untuk berpuasa enam sekiranya tiada jemputan open house?,Alhamdulillah pujian dan syukur kepada Ilahi dengan pelbagai kurniaan dan anugerah yang tidak terhitung buat kita semua. Selawat dan salam ke atas Nabi SAW keluarga sahabat dan yang mengikut jejak langkahnya hingga hari kesudahan.Berlalunya Ramadhan tidak bermakna umat Islam kesepian daripada ibadat berpuasa. Sesungguhnya terlalu banyak puasa-puasa yang lain sama ada puasa wajib seperti puasa qada’ puasa nazar dan puasa kafarah atau puasa sunat yang pelbagai jenis.Berkesinambungan daripada bulan Ramadhan yang mulia di mana umat Islam berjaya menahan lapar dahaga serta seluruh anggota maka junjungan yang mulia menganjurkan pula enam hari puasa di dalam bulan Syawal ini seperti yang disabdakan Baginda SAW:مَنْ صَامَ رَمَضَانَ ثُمَّ أَتْبَعَهُ سِتًّا مِنْ شَوَّالٍ كَانَ كَصِيَامِ الدَّهْرِMaksudnya: Barang siapa yang berpuasa di dalam bulan Ramadhan kemudian diikuti enam hari di dalam bulan syawal seolah-olah dia berpuasa sepanjang tahunRiwayat Muslim (1164)Imam al-Nawawi dalam mensyarahkan hadith ini menyatakan bahawa di sisi Mazhab al-Syafie hukum puasa ini adalah sunat kerana sangat jelas perintah untuk melakukannya. Selain itu yang paling afdhal ialah puasa enam hari berturut-turut namun bagi mereka yang berpuasa berasingan dan melewatkan sehingga ke akhir syawal tetap mendapat pahala kerana meneruskan puasa di dalam bulan Syawal sebagai kesinambungan daripada Ramadhan. Lihat al-Minhaj fi Syarh Sahih Muslim (8/56).Dalam menjawab persoalan yang diajukan ini perlu untuk difahami perkara serta syarat yang berkaitan dengan niat puasa sunat.Yang pertama puasa sunat tidak disyaratkan untuk al-Tabyiit iaitu menetapkan niat puasa pada malam hari. Namun diberi keluasan sehingga sebelum tergelincir matahari. Hal ini jelas berdasarkan hadith yang diriwayatkan oleh Saidatina Aishah RA beliau berkata:قَالَ لِي رَسُولُ اللَّهِ صلى الله عليه وسلم ذَاتَ يَوْمٍ ‏"‏ يَا عَائِشَةُ هَلْ عِنْدَكُمْ شَىْءٌ ‏‏قَالَتْ فَقُلْتُ يَا رَسُولَ اللَّهِ مَا عِنْدَنَا شَىْءٌ ‏.‏ قَالَ ‏"‏ فَإِنِّي صَائِمٌ ‏"‏Maksudnya: Pada suatu hari Rasulullah SAW telah berkata kepada aku “ Wahai Aishah adakah kamu mempunyai sesuatu (untuk dimakan)” Aishah berkata “ Wahai Rasulullah kita tidak mempunyai apa-apa” Baginda bersabda “ Maka sesungguhnya aku berpuasa”Riwayat Muslim (1154)Imam al-Nawawi menyatakan hadith ini menjadi dalil sahnya puasa sunat sekiranya diniatkan pada siang hari sebelum tergelincir matahari. Lihat al-Majmu’ (8/35). Imam Ibn Qudamah pula mengingatkan bahawa yang melewatkan niat sehingga waktu siang dikira sah selagi mana dia belum menjamah apa-apa makanan. Lihat al-Mughni (3/98).Yang kedua seseorang itu hendaklah menjazamkan niat supaya sah niat itu. Jazm perkataan bahasa Arab yang bermaksud menetapkan tanpa keraguan. Sesuatu niat itu hendaklah ditetapkan tanpa wujud sebarang unsur keraguan. Antaranya disebutkan oleh Syeikh Muhammad Zuhaili:"Sekiranya seseorang itu meletakkan taaliq di dalam niatnya dengan menyebut: InsyaAllah di dalam hati atau melafazkannya bertujuan untuk mendapat keberkatan atau untuk benar-benar merealisasikan puasa yang diniatkan itu dan berharap dipanjangkan umur sehingga selesai puasanya itu maka taaliq itu tidak memberi kesan kepada puasanya. Sekiranya bertujuan untuk mentaaliqkan (menambah sesuatu perkara di dalam niat puasa) dan keraguan (untuk berpuasa atau tidak) tidak sah puasanya. Kerana tidak ditetapkan niatnya"KesimpulanBerdasarkan nas dan hujah di atas kami nyatakan bahawa niat puasa sunat secara umumnya atau secara khususnya niat puasa enam syawal tidak boleh ditaaliqkan atau ditambah keraguan yang menunjukkan ketidak tetapan sama ada mahu berpuasa atau tidak. Hal ini jelas berdasarkan apa yang kami sebutkan di atas.Semoga kita mendapat taufiq dan hidayah dalam mengamalkan syariat-Nya. Amin 
 AL-KAFI #1291: MENGAPAKAH DIGUNAKAN PERKATAAN "سنة" DAN "عام" DALAM AYAT KE-14 SURAH AL-‘ANKABUT? , 18 June 2019 , SOALANDalam surah al-‘Ankabut digunakan perkataan "سنة" dan "عام" dalam satu ayat yang sama iaitu pada ayat yang ke-14 sedangkan kedua-duanya membawa makna yang sama iaitu tahun. Mengapakah digunakan dua perkataan yang berbeza tetapi membawa makna yang sama dalam satu ayat yang sama? Mohon penjelasan SS Mufti. , Alhamdulillah segala puji dan syukur kami panjatkan kepada Allah S.W.T. Selawat dan salam ke atas junjungan besar Nabi Muhammad S.A.W ahli keluarga Baginda para sahabat serta mereka yang mengikuti jejak langkah Baginda hingga ke hari Kiamat.Al-Qur’an merupakan satu mukjizat yang diturunkan oleh Allah SWT kepada Nabi SAW untuk dijadikan pedoman oleh manusia sehingga ke akhir zaman. Keajaiban al-Qur’an diakui oleh umat terdahulu sehingga ke hari ini sehinggakan tiada siapa yang mampu untuk mencipta dan meniru apa yang terkandung di dalam al-Qur’an. Allah SWT telah berfirman: قُل لَّئِنِ اجْتَمَعَتِ الْإِنسُ وَالْجِنُّ عَلَىٰ أَن يَأْتُوا بِمِثْلِ هَـٰذَا الْقُرْآنِ لَا يَأْتُونَ بِمِثْلِهِ وَلَوْ كَانَ بَعْضُهُمْ لِبَعْضٍ ظَهِيرًاMaksudnya: “Katakanlah (wahai Muhammad): Sesungguhnya jika sekalian manusia dan jin berhimpun untuk mendatangkan sesuatu seperti Al-Quran mereka tidak akan mampu mendatangkannya walaupun mereka saling membantu”.Surah Al-Isra’: 88 Namun begitu ini tidak bermakna bahawa al-Qur’an tidak mampu difahami oleh manusia disebabkan ketinggian seni dan laras bahasanya. Allah SWT telah berfirman:فَإِنَّمَا يَسَّرْنَاهُ بِلِسَانِكَ لَعَلَّهُمْ يَتَذَكَّرُونَMaksudnya: “Maka sesungguhnya kami memudahkan Al-Qur’an dengan bahasamu (wahai Muhammad) moga-moga mereka mengambil pengajaran”.Surah Ad-Dukhan: 58 Allah SWT telah berfirman dalam surah al-‘Ankabut ayat ke-14:وَلَقَدْ أَرْسَلْنَا نُوحًا إِلَى قَوْمِهِ فَلَبِثَ فِيهِمْ أَلْفَ سَنَةٍ إِلَّا خَمْسِينَ عَامًاMaksudnya: “Dan sesungguhnya Kami telah mengutus Nabi Nuh AS kepada kaumnya maka tinggallah ia dalam kalangan mereka selama sembilan ratus lima puluh tahun”Dalam ayat di atas Allah SWT telah menggunakan dua perkataan yang berbeza tetapi membawa makna yang sama iaitu perkataan "سنة" dan "عام" dalam satu ayat yang sama. Apakah rahsia di sebalik penggunaan dua perkataan yang berbeza ini?Para mufassirin (ahli-ahli tafsir) telah membincangkan mengenai rahsia atau hikmah di sebalik susun atur ayat yang ke-14 surah al-‘Ankabut kepada dua perkara: Perkara Pertama: Allah SWT telah menyebut bahawa Nabi Nuh AS telah diutuskan kepada kaumnya  selama 1000 tahun kecuali 50 tahun berbanding terus menyebut jumlah tahun Nabi Nuh diutuskan iaitu selama 950 tahun.Penerangan para mufassirin: Perkara Kedua: Allah SWT menggunakan perkataan (سنة) dan  (عام) dalam satu ayat yang sama.Penerangan para mufassirin:Perkara ini adalah selari dengan apa yang telah dinukilkan daripada Imam Jaluddin as-Suyuti Rahimahullah yang menukilkannya daripada Imam al-Gharib al-Asfahani Rahimahullah: “Pada kebiasaannya perkataan (سنة) digunakan untuk satu tempoh yang terdapatnya padanya kesusahan dan kemarau manakala perkataan (عام) digunakan untuk satu tempoh yang terdapatnya padanya kesenangan dan kesuburan. Perkara ini terzahir pada firman Allah SWT: {أَلْفَ سَنَةٍ إِلاَّ خَمْسِينَ عَاماً}”. Rujuk al-Itqan fi ‘Ulum al-Qur’an (2/368-369).Perbezaan penggunaan dua perkataan ini dapat dilihat dalam ayat-ayat lain di dalam al-Qur’an antaranya ialah dalam ayat yang ke 47 48 dan 49 daripada surah Yusuf:قَالَ تَزْرَعُونَ سَبْعَ سِنِينَ دَأَبًا فَمَا حَصَدْتُمْ فَذَرُوهُ فِي سُنْبُلِهِ إِلَّا قَلِيلًا مِمَّا تَأْكُلُونَ ثُمَّ يَأْتِي مِنْ بَعْدِ ذَلِكَ سَبْعٌ شِدَادٌ يَأْكُلْنَ مَا قَدَّمْتُمْ لَهُنَّ إِلَّا قَلِيلًا مِمَّا تُحْصِنُونَMaksudnya: “Nabi Yusuf AS berkata: "Hendaklah kamu menanam bersungguh-sungguh selama tujuh tahun berturut-turut kemudian apa yang kamu tuai itu biarkanlah dia pada tangkai-tangkainya; kecuali sedikit daripada bahagian tersebut yang kamu ambil untuk kamu makan kemudian akan datang selepas tempoh itu tujuh tahun kemarau yang dahsyat yang akan menghabiskan makanan yang kamu sediakan baginya; kecuali sedikit dari apa yang kamu simpan (untuk dijadikan benih).”Surah Yusuf: 47-48 ثُمَّ يَأْتِي مِنْ بَعْدِ ذَلِكَ عَامٌ فِيهِ يُغَاثُ النَّاسُ وَفِيهِ يَعْصِرُونَMaksudnya: “Kemudian akan datang pula sesudah itu tahun yang padanya orang ramai memperolehi rahmat dalam bentuk hujan dan padanya mereka dapat memerah (mengutip hasil anggur zaitun dan sebagainya)”.Surah Yusuf: 49Dalam ayat yang ke-47 dan 48 surah Yusuf perkataan (سنة) digunakan untuk mengambarkan tahun-tahun yang penuh kesukaran disebabkan persediaan menghadapi kemarau dan tahun-tahun kemarau manakala pada ayat ke-49 pula perkataan (عام) digunakan untuk menggambarkan tahun yang mana manusia memperolehi rahmat pada tahun tersebut.Sebenarnya perkataan (سنة) dan (عام) juga mempunyai perbezaan dari sudut bahasa. Imam Abu Hilal al-‘Askari Rahimahullah telah membezakan antara (سنة) dan (عام) dengan mengatakan bahawa (العام) merupakan himpunan kepada hari-hari dan (السنة) merupakan himpunan kepada bulan-bulan. Perbezaan lain ialah (العام) digunakan ke atas sesuatu peristiwa tertentu yang berlaku pada tahun tersebut seperti (عام الفيل) manakala perkataan (السنة) tidak menunjukkan kepada peristiwa tertentu yang berlaku pada tahun tersebut seperti (سنة خمسين). Rujuk al-Furuq al-Lughawiyyah (hlm.287).Kami juga ingin menukilkan apa yang telah dicatatkan oleh Imam az-Zubaidi Rahimahullah: “Ibn al-Jawaliqiy telah berkata: Orang awam tidak membezakan antara (سنة) dan (عام) dan menjadikan keduanya makna yang sama dan ini adalah tidak tepat. Yang tepat ialah seperti yang telah dikhabarkan daripada Ahmad bin Yahya sesungguhnya dia telah berkata: “(سنة) ialah bermula daripada mana-mana hari dalam setahun sehingga ke hari tersebut (cukup bilangan setahun) manakala (عام) tidak digunakan perkataan tersebut kecuali jika terdapat di dalamnya keseluruhan musim sejuk dan musim panas. Maka perkataan (عام) lebih khusus daripada perkataan (سنة)”.Aku (az-Zubaidi) katakan: “Yang terdapat dalam kitab al-Mufradat fi Gharib al-Qur’an karangan al-Gharib al-Asfahani seperti yang terdapat pada nasnya: “Perkataan (عام) adalah seperti perkataan (سنة) tetapi perkataan (سنة) banyak digunakan untuk satu tempoh yang terdapatnya padanya kesusahan dan kemarau manakala perkataan (عام) digunakan untuk satu tempoh yang terdapatnya padanya kesenangan dan kesuburan” Rujuk Taj al-Urus fi Syarh al-Qamus (33/156) KesimpulanKetinggian bahasa al-Qur’an serta hikmah di sebalik setiap susunan dan pilihan perkataan di dalamnya menunjukkan bahawa ia bukanlah satu rekaan manusia tetapi ia merupakan satu mukjizat daripada ilahi. Perkara ini terus dikaji sehingga ke hari ini dan banyak penemuan baru yang menakjubkan telah ditemui oleh para pengkaji dan pencinta al-Qur’an.Secara ringkasnya tujuan perkataan (سنة) dan (عام) digunakan dalam ayat ke-14 surah al-‘Ankabut adalah untuk:Semoga Allah SWT memberikan kita kebaikan dan kefahaman yang sahih terhadap ayat-ayatNya seterusnya memberikan kekuatan kepada kita untuk mengamalkan dan mengambil iktibar daripada segala apa yang terkandung didalam ayat-ayatNya. Amiin. 
 AL-KAFI #1301: KENAPA SELAWAT DAN SALAM DALAM TAHIYYAT AKHIR HANYA KHUSUS KEPADA NABI IBRAHIM AS DAN AHLI KELUARGANYA? , 24 June 2019 ,SOALAN:Assalamualaikum Dato’ SS Mufti saya ada satu kemusykilan. Kita diperintahkan untuk tidak membeza-bezakan antara para rasul seperti dalam firman Allah SWT:لَا نُفَرِّقُ بَيْنَ أَحَدٍ مِّن رُّسُلِهِMaksudnya: (Mereka berkata): "Kami tidak membezakan antara seorang dengan yang lain Rasul-rasulnya".(Surah al-Baqarah: 285)Namun begitu kenapa di dalam bacaan tahiyyat akhir kita hanya mengucapkan selawat dan salam kepada Nabi Ibrahim AS dan ahli keluarganya sahaja tetapi tidak kepada rasul-rasul yang lain? Tidakkah kita sudah membeza-bezakan antara rasul?Mohon penjelasan Tuan Mufti. Terima kasih.,Alhamdulillah segala puji bagi Allah SWT Tuhan semesta alam selawat serta salam ke atas junjungan teragung Nabi Muhammad SAW dan ke atas ahli keluarga serta mereka yang mengikuti jejak langkah Baginda hingga ke Hari Kiamat.Allah SWT memerintahkan umat Islam supaya beriman kepada semua para rasul dan nabi. Beriman kepada setiap rasul merupakan salah satu daripada Rukun Iman berdasarkan firman Allah SWT:آمَنَ الرَّسُولُ بِمَا أُنزِلَ إِلَيْهِ مِن رَّبِّهِ وَالْمُؤْمِنُونَ ۚ كُلٌّ آمَنَ بِاللَّـهِ وَمَلَائِكَتِهِ وَكُتُبِهِ وَرُسُلِهِ لَا نُفَرِّقُ بَيْنَ أَحَدٍ مِّن رُّسُلِهِ ۚ وَقَالُوا سَمِعْنَا وَأَطَعْنَا ۖ غُفْرَانَكَ رَبَّنَا وَإِلَيْكَ الْمَصِيرُMaksudnya: Rasulullah SAW telah beriman kepada apa yang diturunkan kepadanya dari Tuhannya dan juga orang-orang yang beriman; semuanya beriman kepada Allah dan Malaikat-malaikatNya dan Kitab-kitabNya dan Rasul-rasulNya. (Mereka berkata): "Kami tidak membezakan antara seorang dengan yang lain Rasul-rasulnya". Mereka berkata lagi: Kami dengar dan kami taat (kami pohonkan) keampunanMu wahai Tuhan kami dan kepadaMu jualah tempat kembali".(Surah al-Baqarah: 285)Begitu juga berdasarkan hadith yang diriwayatkan oleh Imam Muslim RA bahawa Rasulullah SAW bersabda ketika ditanya oleh malaikat Jibril AS berkaitan Iman:أَنْ تُؤْمِنَ بِاللهِ، وَمَلَائِكَتِهِ، وَكُتُبِهِ، وَرُسُلِهِ، وَالْيَوْمِ الْآخِرِ، وَتُؤْمِنَ بِالْقَدَرِ خَيْرِهِ وَشَرِّهِMaksudnya: Iman ialah beriman kepada Allah SWT para malaikat kitab-kitab yang diturunkan para rasul hari akhirat dan beriman kepada qada’ dan qadar.Hadith riwayat Muslim: (8)Nas al-Quran dan Hadith di atas jelas menunjukkan kewajipan untuk beriman kepada semua rasul yang diutuskan oleh Allah SWT secara umum. Selain itu wajib beriman kepada 25 rasul secara khusus yang disebutkan nama-nama mereka di dalam al-Quran al-Karim iaitu: Adam Idris Nuh Hud Saleh Ibrahim Luth Ismail Ishaq Yaaqub Yusuf Ayyub Syuaib Musa Harun Zulkifli Yunus Daud Sulaiman Ilyas Ilyasa’ Zakariyya Yahya Isa dan yang terakhir Muhammad SAW. Manakala lima daripada 25 tersebut merupakan rasul ulul-azmi iaitu: Nabi Nuh AS Nabi Ibrahim AS Nabi Musa AS Nabi Isa AS dan Nabi Muhammad SAW.Imam al-Tabari dalam tafsirnya ketika menafsirkan ayat لَا نُفَرِّقُ بَيْنَ أَحَدٍ مِّن رُّسُلِهِ menyatakan bahawa:“Orang yang beriman mengimani kesemua para malaikat rasul dan kitab-kitab dengan mengatakan bahawa “Kami tidak membeza-bezakan antara salah seorang pun daripada para rasul”. Maksudnya mereka tidak beriman kepada sebahagian sahaja manakala kufur pula kepada sebahagian yang lain bahkan mereka membenarkan kesemua para rasul yang diutuskan oleh Allah SWT.” (Rujuk Tafsir al-Tabari 2:49)Justeru dapatlah difahami bahawa maksud ‘tidak membeza-bezakan di antara para rasul’ itu ialah membezakan dari sudut beriman kepada para rasul dengan beriman kepada sebahagian rasul dan tidak beriman kepada sebahagian yang lain sepertimana yang dilakukan oleh golongan Yahudi dan Nasrani yang tidak beriman kepada kerasulan Nabi Muhammad SAW.Oleh itu bukanlah maksudnya membezakan para rasul dari sudut kemuliaan dan ketinggian martabat sebahagian daripada mereka di atas yang lain di sisi Allah SWT. Ini kerana Allah SWT melebihkan sebahagian rasul ke atas sebahagian yang lain. Firman Allah SWT:تِلْكَ الرُّسُلُ فَضَّلْنَا بَعْضَهُمْ عَلَىٰ بَعْضٍ ۘ مِّنْهُم مَّن كَلَّمَ اللَّـهُ ۖ وَرَفَعَ بَعْضَهُمْ دَرَجَاتٍMaksudnya: Rasul-rasul Kami lebihkan sebahagian daripada mereka atas sebahagian yang lain (dengan kelebihan-kelebihan yang tertentu). Di antara mereka ada yang Allah berkata-kata dengannya dan ditinggikanNya (pangkat) sebahagian daripada mereka beberapa darjat kelebihan.(Surah al-Baqarah: 253)Berkaitan persoalan bacaan dalam tahiyyat akhir khusus kepada Nabi Ibrahim AS dan ahli keluarganya ia adalah kerana Allah SWT memberi kelebihan-kelebihan kepada Baginda AS keatas nabi dan rasul yang lain (Rujuk Fatawa Syar’iyyah wa Buhuth Islamiyyah 1 : 260-262). Antara kelebihan-kelebihan tersebut ialah:وَاتَّخَذَ اللَّـهُ إِبْرَاهِيمَ خَلِيلًاMaksudnya: Dan (kerana itulah) Allah menjadikan Nabi Ibrahim kesayanganNya.(Surah al-Nisa’: 125)Begitu juga dalam hadith yang diriwayatkan oleh Imam Muslim.وَ لَكِنَّ صَاحِبَكُمْ خَلِيلُ الرَحْمَنِMaksudnya: Akan tetapi saudara kamu ini (Nabi Ibrahim AS) merupakan khalilurrahman (kekasih Allah SWT).Hadith riwayat Muslim: 2383وَاجْعَل لِّي لِسَانَ صِدْقٍ فِي الْآخِرِينَMaksudnya: "Dan jadikanlah bagiku sebutan yang baik (nama yang harum) dalam kalangan orang-orang yang datang kemudian”.(Surah al-Shu’ara: 84)قُلْ إِنَّنِي هَدَانِي رَبِّي إِلَىٰ صِرَاطٍ مُّسْتَقِيمٍ دِينًا قِيَمًا مِّلَّةَ إِبْرَاهِيمَ حَنِيفًا ۚ وَمَا كَانَ مِنَ الْمُشْرِكِينَMaksudnya: Katakanlah (wahai Muhammad): "Sesungguhnya aku telah diberikan petunjuk hidayah oleh Tuhanku ke jalan yang betul lurus (kepada) ugama yang tetap teguh iaitu agama Nabi Ibrahim yang ikhlas dan tiadalah ia dari orang-orang musyrik".(Surah al-An’am: 161)يَا مُحَمَّدُ أَقْرِئْ أُمَّتَكَ مِنِّي السَّلَامMaksudnya: Wahai Muhammad SAW sampaikanlah salam kepada umat-mu daripada aku (Nabi Ibrahim AS).Hadith riwayat al-Tirmidzi: (3462)هُوَ سَمَّاكُمُ الْمُسْلِمِينَ مِن قَبْلُMaksudnya: Dia menamakan kamu muslimin (orang-orang Islam) semenjak dahulu.(Surah al-Hajj: 78) KesimpulanBerdasarkan perbincangan dan perbahasan di atas kami menyatakan bahawa Nabi Ibrahim AS dan ahli keluarga dikhususkan dalam tahiyyat akhir adalah kerana Allah SWT melebihkan Nabi Ibrahim AS sebagai kekasih Allah SWT (khalilullah) dan bapa bagi sekelian para nabi Alaihissalam serta doa Baginda SAW yang diterima oleh Allah SWT. Begitu juga salam Nabi Ibrahim AS kepada Rasulullah SAW pada malam Mi’raj untuk disampaikan kepada kita sebagai umat Rasulullah SAW maka kita juga mengucap selawat dan salam kembali keatas Baginda SAW dalam bacaan tahiyyat akhir.Semoga Allah SWT memberikan kita kefahaman dalam agama dan taufiq dalam beramal soleh dengan ikhlas kepadaNya inshaAllah. Amin.WaAllahu a’lam 
 AL-KAFI #1302 BOLEHKAH ISTERI YANG BER’IDDAH MENGADAKAN KENDURI KAHWIN ANAKNYA , 24 June 2019 ,SoalanAssalamualaikum. Selamat Hari Raya Aidilfitri. Saya ada satu persoalan. Seorang isteri yang baru kematian suami ingin mengadakan kenduri kahwin anaknya yang telah ditetapkan sewaktu suaminya masih hidup. Adakah boleh seorang isteri yang masih di dalam iddah wafat meneruskan kenduri kahwin anaknya tersebut. Mohon pencerahan daripada ustaz. Sekian terima kasih, 
 AL-KAFI #1286: HUKUM MEMAKAN TELUR ULAR , 10 June 2019 , SOALANSaya seorang yang suka masuk ke dalam hutan dan mencari hasil hutan. Saya ingin bertanya benarkah Islam menghalalkan semua jenis telur haiwan tanpa perlu melihat hukum binatang tersebut seperti ular? ,Alhamdulillah segala puji bagi Allah SWT tuhan sekalian alam selawat serta salam ke atas junjungan Nabi SAW dan ahli keluarga sahabat-sahabat seterusnya mereka yang mengikut jejak Baginda hingga ke hari kiamat.Dalam menjawab persoalan berkaitan dengan makanan ini perlu untuk difahami beberapa perkara.Yang pertama berkaitan dengan perihal makanan ini sesungguhnya Islam telah menghalalkan pelbagai jenis makanan kepada umatnya. Maka janganlah sesekali kita mengharamkan makanan-makanan yang telah diizinkan kita untuk menikmatinya. Ini berdasarkan firman Allah SWT:يَا أَيُّهَا الَّذِينَ آمَنُوا لَا تُحَرِّمُوا طَيِّبَاتِ مَا أَحَلَّ اللَّـهُ لَكُمْ وَلَا تَعْتَدُوا ۚ إِنَّ اللَّـهَ لَا يُحِبُّ الْمُعْتَدِينَMaksudnya: Wahai orang-orang yang beriman! Janganlah kamu haramkan benda-benda yang baik-baik yang telah dihalalkan oleh Allah bagi kamu dan janganlah kamu melampaui batas (pada apa yang telah ditetapkan halalnya itu); kerana sesungguhnya Allah tidak suka kepada orang-orang yang melampaui batas.(Surah al-Ma’idah: 87)Berkaitan dengan hukum memakan telur-telur haiwan para ulama’ mazhab al-Syafie secara asasnya membolehkan untuk memakan telur haiwan. Lihat al-Mu’tamad (2/588). Namun begitu dalam isu ini perlu dilihat sekiranya ia memberikan mudarat maka haram dimakan telur tersebut. Ini selaras dengan hadith Nabi SAW:لَا ضَرَرَ وَلا ضِرَار Maksudnya: “Tidak boleh melakukan perbuatan yang memudaratkan diri sendiri dan orang lain.”Riwayat Ibn Majah (2341)Hal ini turut dibahaskan oleh beberapa fuqaha’ Mazhab al-Syafie antaranya:سَائِرُ الْبُيُوضِ طَاهِرَةٌ وَلَوْ مِنْ غَيْرِ مَأْكُولٍ وَإِنْ اسْتَحَالَتْ دَمًا بِحَيْثُ لَوْ حُضِنَتْ لَفَرَّخَتْ، وَلَكِنْ يَحْرُمُ أَكْلُ مَا يَضُرُّ كَبَيْضِ الْحَيَّاتِMaksudnya:  Kesemua telur suci meskipun daripada [haiwan yang] tidak di makan [dagingnya] walaupun telah berubah [menjadi] darah di mana jika diperam akan menetas. Namun diharamkan memakan apa yang memudaratkan seperti telur ular. Lihat kitab Qalyubi wa Umairah (1/82)Imam al-Suyuthi pula dalam menyatakan hukum memakan telur haiwan-haiwan dan telur ular menyatakan bahawa:. لَيْسَ لنا بَيْضٌ يُحَرِّم أَكْلَهُ وَاِسْتَثْنَى بَعْضَهُمْ بَيَّضَ الحَيَّاتِ وَالحَشَرَاتِ وَ لَا شَكَّ فِيهُMaksudnya: Tiada telur yang diharamkan bagi kita memakannya. Sesetengah [daripada] mereka (ulama Mazhab al-Syafie) mengecualikan telur ular dan serangga. Tiada syak padanya (pengecualian ini). Lihat al-Asybah wa al-Nazoir (1/695). KesimpulanBerdasarkan hujah di atas umumnya jelas bahawa telur ular dan serangga haram dimakan. Manakala telur haiwan-haiwan lain dihukum sebagai halal dengan syarat-syarat tidak memudaratkan.Semoga kita mendapat hidayah dan taufiq dalam memahami syariat-Nya. Amin 
 AL-KAFI #1299: ADAKAH DIKENAKAN KAFFARAH MEMBATALKAN PUASA DENGAN BERJIMAK KETIKA SUAMI PUASA ENAM DAN ISTERI PUASA QADA’ , 20 June 2019 ,SoalanAssalamualaikm Dato. Saya telah menyetubuhi isteri ketika dia sedang qada’ puasa Ramadhan dan saya sedang berpuasa enam syawal. Adakah dibolehkan membatalkan puasa enam dan puasa qada’ dengan sengaja dan adakah tindakan bersetubuh itu dikenakan kaffarah.,Waalaikumsalam. Alhamdulillah bersyukur kehadrat Allah S.W.T dengan kurniaan nikmat Iman dan Islam. Selawat dan Salam ke atas junjungan Nabi Muhammad S.A.W serta keluarga sahabat-sahabat Baginda serta seluruh kaum Muslimin dan Muslimat yang dirahmati Allah S.W.T sekalian.Puasa enam dibulan Syawal merupakan perkara yang sangat di tuntut oleh Baginda SAW. Ini seperti hadis yang diriwayatkan oleh Abu Ayyub al-Ansari RA sabda Nabi SAW:مَنْ صَامَ رَمَضَانَ، ثُمَّ أَتْبَعَهُ سِتًّا مِنْ شَوَّالٍ، كَانَ كَصِيَامِ الدَّهْرِMaksudnya: Sesiapa yang puasa Ramadan kemudian diikuti dengan puasa enam hari Syawal maka seolah-olah dia berpuasa setahun.Hadis Riwayat Imam Muslim (1164)Jumhur Fuqaha’ berpendapat puasa enam selepas Ramadhan merupakan perkara sunat yang dituntut (Lihat: al-Mausu’ah al-Fiqhiyyah al-Kuwaitiyyah 28/92)Dalam membincangkan berkenaan dengan kelebihan puasa enam Imam al-Son’ani menyatakan bahawa kelebihan setahun itu bermaksud digandakan 10 kebaikan dalam sehari dibulan Ramadhan. Ini bermaksud bersamaan dengan setahun iaitu sepuluh bulan pada bulan Ramadhan dan dua bulan pada bulan Syawal. (Lihat: Subul al-Salam 1/582)Dan disunatkan berpuasa secara berturut-turut selepas hari Raya Aidilfitri namun sekiranya berpuasa secara berselangan hari atau di akhir bulan Syawal diharuskan kerana umum hadis. Adapun berpuasa secara berturut-turut selepas hari raya lebih afdhal. (Lihat: al-Mu’tamad fi al-Fiqh al-Syafi’e 2/209)Membatalkan Puasa SunnatMakruh sekiranya membatalkan puasa sunat dengan sengaja dan tidak diwajibkan mengqada’kannya. (Lihat: al-Fiqh al-Manhaji 2/118)Ini seperti hadis yang diriwayatkan oleh Ummu Hani’ RA sabda Nabi SAW:الصَّائِمُ الْمُتَطَوِّعُ أَمِينُ نَفْسِهِ إِنْ شَاءَ صَامَ وَإِنْ شَاءَ أَفْطَرَMaksudnya: Seseorang yang berpuasa sunat jika dia mahu dia boleh teruskan berpuasa dan jika mahu dia juga boleh berbuka.Hadis Riwayat Imam al- Tirmizi (32)Qada’ Puasa RamadhanWajib menggantikan puasa Ramadhan yang tertinggal sama ada mendapat uzur (keringanan) dari segi syarak atau meninggalkan secara sengaja. Ini berdasarkan firman Allah SWT:فَمَن كَانَ مِنكُم مَّرِيضًا أَوْ عَلَىٰ سَفَرٍ فَعِدَّةٌ مِّنْ أَيَّامٍ أُخَرَMaksudnya: Puasa yang diwajibkan itu ialah beberapa hari yang tertentu; maka sesiapa di antara kamu yang sakit atau dalam musafir (bolehlah ia berbuka) kemudian wajiblah ia berpuasa sebanyak (hari yang dibuka) itu pada hari-hari yang lain(Surah al-Baqarah 184)Hukum membatalkan puasa qada’ adalah berdosa sekiranya tanpa uzur yang disyariatkan seperti haid dan musafir. Ini seperti hadis yang diriwayatkan oleh Ummu hani’ RA:يَا رَسُولَ اللَّهِ لَقَدْ أَفْطَرْتُ وَكُنْتُ صَائِمَةً ‏.‏ فَقَالَ لَهَا ‏"‏ أَكُنْتِ تَقْضِينَ شَيْئًا ‏"‏ ‏.‏ قَالَتْ لاَ ‏.‏ قَالَ ‏"‏ فَلاَ يَضُرُّكِ إِنْ كَانَ تَطَوُّعًا ‏"‏Maksudnya: “Wahai Rasullullah sesungguhnya aku telah berbuka sedangkan aku berpuasa”. Maka Rasulullah SAW berkata kepadanya: “Adakah kamu sedang mengqada’kan sesuatu (puasa)”. Beliau berkata: “Tidak”. Sabda Rasulullah SAW: “Maka tidak memudaratkan (memberi dosa) kepadamu sekiranya ia adalah puasa sunat”Hadis Riwayat Abu Daud (2456)Hal ini dibincangkan di dalam kitab kifayah al-akhyar menyatakan tidak boleh membatalkan puasa qada’ kerana telah memulai sesuatu perkara yang wajib. Oleh itu tidak boleh sengaja membatalkannya melainkan dengan keuzuran yang dibolehkan syarak. (Lihat: Kifayah al-Akhyar fi Hal Ghayatul al-Ikhtisar 1/207)Begitu juga Ibnu Qudamah di dalam kitabnya menyatakan: “Barang siapa memasuki di dalam sesuatu perkara yang wajib seperti qada’ Ramadhan atau Nazar Mua’iyyin atau Mutlak atau Puasa Kaffarah tidak harus baginya untuk keluar daripadanya (membatalkannya)”. (Lihat: Mughni li Ibnu Qudamah 3/160)Kaffarah PuasaKaffarah puasa hanya dikenakan kepada sesiapa yang melakukan jimak pada siang hari di bulan Ramadhan. Seperti hadis yang diriwayatkan oleh Abu Hurairah RA katanya:بَيْنَمَا نَحْنُ جُلُوسٌ عِنْدَ النَّبِىِّ صَلَّى اللهُ عَلَيْهِ وَسَلَّمَ، إِذْ جَاءَهُ رَجُلٌ، فَقَالَ: يَا رَسُولَ اللَّهِ هَلَكْتُ. قَالَ: مَا لَكَ؟ قَالَ: وَقَعْتُ عَلَى امْرَأَتِى وَأَنَا صَائِمٌ، في رواية: في رَمَضَان. فَقَالَ رَسُولُ اللَّهِ صَلَّى اللهُ عَلَيْهِ وَسَلَّمَ: هَلْ تَجِدُ رَقَبَةً تُعْتِقُهَا؟ قَالَ: لاَ. قَالَ: فَهَلْ تَسْتَطِيعُ أَنْ تَصُومَ شَهْرَيْنِ مُتَتَابِعَيْنِ؟ قَالَ: لاَ. قَالَ: فَهَلْ تَجِدُ إِطْعَامَ سِتِّينَ مِسْكِينًا؟ قَالَ: لاَ. فَمَكَثَ النَّبِىُّ صَلَّى اللهُ عَلَيْهِ وَسَلَّم، فَبَيْنَمَا نَحْنُ عَلَى ذَلِكَ، أُتِىَ النَّبِىُّ صَلَّى اللهُ عَلَيْهِ وَسَلَّمَ بِفرقٍ فِيهِ تَمْرٌ. قَالَ: أيْنَ السَّائِلُ؟ فَقَالَ: أَنَا. قَالَ: خُذْهَا فَتَصَدَّقْ بِهِ. فَقَالَ: الرَّجُلُ أَعَلَى أَفْقَرَ مِنِّى يَا رَسُولَ اللَّهِ، فَوَاللَّهِ مَا بَيْنَ لاَبَتَيْهَا أَهْلُ بَيْتٍ أَفْقَرُ مِنْ أَهْلِ بَيْتِي، فَضَحِكَ النَّبِىُّ صَلَّى اللهُ عَلَيْهِ وَسَلَّمَ، حَتَّى بَدَتْ أَنْيَابُهُ، ثُمَّ قَالَ: أَطْعِمْهُ أَهْلَكَMaksudnya: “Ketika kami duduk di samping Rasulullah SAW seorang lelaki menemui Baginda dan berkata: “Wahai Rasulullah! Aku binasa.” Baginda bertanya: “Kenapa?” Jawabnya: “Aku telah menyetubuhi isteriku sedangkan aku berpuasa.” Dalam riwayat yang lain dalam bulan Ramadhan. Sabda Baginda: “Adakah kamu boleh mendapatkan hamba untuk dimerdekakan?” Jawabnya: “Tidak.” Baginda bersabda: “Adakah kamu mampu berpuasa dua bulan berturut-turut?” Jawabnya: “Tidak.” Sabda Baginda: “Adakah kamu mampu memberi makan 60 orang miskin?” Jawabnya: “Tidak.” Rasulullah SAW diam seketika. Semasa kami berkeadaan demikian Nabi memberi sebakul tamar lalu bersabda: “Di manakah orang yang bertanya tadi?” Lelaki itu menjawab: “Aku.” Sabda Baginda lagi: “Ambillah tamar ini dan sedekahkan.” Lelaki itu berkata: “Adakah ada orang yang lebih fakir daripadaku wahai Rasulullah? Demi Allah tidak ada keluarga yang lebih fakir daripada keluargaku di antara Timur dan Barat Madinah ini!” Nabi SAW ketawa sehingga kelihatan giginya lalu bersabda: “Berikan makan tamar itu kepada keluargamu.”Hadis Riwayat al-Bukhari (1834)Syeikh Muhammad Zuhaili di dalam kitabnya menyatakan tidak dikenakan kaffarah kepada seseorang itu dalam beberapa keadaan diantaranya:Sekiranya membatalkan puasa tidak dikenakan kaffarah sekiranya membatalkan puasa dalam keadaan uzur terlupa ianya berpuasa kemudian melakukan jimak jahil tentang pengharamannya (jimak di siang Ramadhan) membatalkan dengan makan dan minum kemudian melakukan jimak musafir atau membatalkan puasa bukan dibulan Ramadhan (Lihat: al-Mu’tamad fi al-Fiqh al-Syafi’e 2/203).Dan tidak dikenakan kaffarah selain bulan Ramadhan. Begitu juga dengan puasa qada’ tidak dikenakan kaffarah. Ini kerana kaffarah itu hanya dikenakan pada bulan Ramadhan bagi menjaga kesuciannya. (Lihat: al-Mausu’ah al-Fiqhiyyah al-Kuwaitiyyah 17/288)KesimpulanBerdasarkan kepada dalil yang diberikan di atas dapat disimpulkan bahawa hukum membatalkan puasa sunat adalah makruh dan bersetubuh ketika puasa selain di bulan ramadhan tidak dikenakan kaffarah. Ini kerana kaffarah puasa hanya dikhususkan di bulan Ramadhan.Mengikut pendapat jumhur serta Imam Nawawi Ibnu Qudamah dan Ibnu Rusyd bahawa tidak wajib kaffarah bagi sesiapa yang sengaja membatalkan puasa selain dari puasa yang diwajibkan dibulan Ramadhan. Sama ada dengan makan dan minum atau dengan bersetubuh. (Lihat: al-Majmu’ Syarah al-Muhazzab 6/345. Al-Mughni li Ibnu Qudamah 3/139. Bidayah al-Mujtahid 2/69)Adapun membatalkan puasa qada’ wajib dengan sengaja hendaklah dielakkan melainkan terdapat uzur syari’e. Ini kerana qada’ puasa Ramadhan adalah perkara yang diwajibkan dan tidak boleh dengan sengaja membatalkannya melainkan dengan uzur syari’e.Semoga Allah SWT kurniakan kepada kita kegigihan kesungguhan dan kesabaran dalam menjalani ibadah seterusnya berkhidmat menyebarkannya kepada segenap lapisan masyarakat. Amin.Selain itu boleh rujuk artikel:AL-KAFI #759: ADAKAH WAJIB KAFFARAH JIKA BERSETUBUH KETIKA PUASA GANTI RAMADHANHUKUM MENINGGALKAN PUASA DENGAN SENGAJAWallahualam. 
 AL-KAFI #1295 : TIDAK MAHU BERSALAMAN DENGAN AYAH TIRI , 19 June 2019 ,Soalan :Assalamualaikum ustaz. Saya ada anak perempuan yang sudah berumur 34 tahun dan dia sudah berumah tangga. Baru-baru ini semasa hari raya saya kenalkan ayah tirinya (suami saya yang baru) kepadanya sebab tidak pernah berjumpa disebabkan anak saya duduk berjauhan daripada saya. Dia tidak mahu bersalam dengan bapa tirinya. Betulkah haram bagi bersalam dengan bapa tirinya. Saya pun terkejut bila dia tidak mahu salam. Katanya bukan mahram. Boleh ke ustaz berikan pencerahan kepada saya tentang situasi ini?. Terima kasih ustaz., :Waalaikumussalam. Alhamdulillah segala puji bagi Allah SWT selawat dan salam kepada junjungan besar Nabi Muhammad SAW ahli keluarga baginda SAW sahabat baginda SAW serta orang-orang yang mengikuti jejak langkah baginda SAW.Mahram dari segi bahasa adalah larangan.Ia berasal daripada perkataan bahasa arab حرم yangDari segi istilah para fuqaha ia bermaksud individu yang haram untuk dinikahi dan dikahwini sama ada secara ta’bid iaitu yang bermaksud haram untuk dinikahi selama-lamanya. Iaitu dengan sebab nasab perkahwinan atau penyusuan. Ataupun haram dinikahi untuk sementara kerana ada sebab-sebab tertentu (muaqqat).Perihal berkenaan mahram ini telah dijelaskan oleh Allah SWT di dalam Al-Quran. Allah SWT berfirman :حُرِّمَتْ عَلَيْكُمْ أُمَّهَـٰتُكُمْ وَبَنَاتُكُمْ وَأَخَوَٰتُكُمْ وَعَمَّـٰتُكُمْ وَخَـٰلَـٰتُكُمْ وَبَنَاتُ ٱلْأَخِ وَبَنَاتُ ٱلْأُخْتِ وَأُمَّهَـٰتُكُمُ ٱلَّـٰتِىٓ أَرْضَعْنَكُمْ وَأَخَوَٰتُكُم مِّنَ ٱلرَّضَـٰعَةِ وَأُمَّهَـٰتُ نِسَآئِكُمْ وَرَبَـٰٓئِبُكُمُ ٱلَّـٰتِى فِى حُجُورِكُم مِّن نِّسَآئِكُمُ ٱلَّـٰتِى دَخَلْتُم بِهِنَّ فَإِن لَّمْ تَكُونُوا۟ دَخَلْتُم بِهِنَّ فَلَا جُنَاحَ عَلَيْكُمْ وَحَلَـٰٓئِلُ أَبْنَآئِكُمُ ٱلَّذِينَ مِنْ أَصْلَـٰبِكُمْ وَأَن تَجْمَعُوا۟ بَيْنَ ٱلْأُخْتَيْنِ إِلَّا مَا قَدْ سَلَفَ ۗ إِنَّ ٱللَّـهَ كَانَ غَفُورًا رَّحِيمًا ﴿٢٣﴾وَٱلْمُحْصَنَـٰتُ مِنَ ٱلنِّسَآءِ إِلَّا مَا مَلَكَتْ أَيْمَـٰنُكُمْ ۖ كِتَـٰبَ ٱللَّـهِ عَلَيْكُمْ ۚ وَأُحِلَّ لَكُم مَّا وَرَآءَ ذَٰلِكُمْ أَن تَبْتَغُوا۟ بِأَمْوَٰلِكُم مُّحْصِنِينَ غَيْرَ مُسَـٰفِحِينَ ۚ فَمَا ٱسْتَمْتَعْتُم بِهِۦ مِنْهُنَّ فَـَٔاتُوهُنَّ أُجُورَهُنَّ فَرِيضَةً ۚ وَلَا جُنَاحَ عَلَيْكُمْ فِيمَا تَرَٰضَيْتُم بِهِۦ مِنۢ بَعْدِ ٱلْفَرِيضَةِ ۚ إِنَّ ٱللَّـهَ كَانَ عَلِيمًا حَكِيمًا Maksudnya :” Diharamkan kepada kamu berkahwin dengan (perempuan-perempuan yang berikut): ibu-ibu kamu dan anak-anak kamu dan saudara-saudara kamu dan saudara-saudara bapa kamu dan saudara-saudara ibu kamu dan anak-anak saudara kamu yang lelaki dan anak-anak saudara kamu yang perempuan dan ibu-ibu kamu yang telah menyusukan kamu dan saudara-saudara susuan kamu dan ibu-ibu isteri kamu dan anak-anak tiri yang dalam pemuliharaan kamu dari isteri-isteri yang kamu telah campuri; tetapi kalau kamu belum campuri mereka (isteri kamu) itu (dan kamu telahpun menceraikan mereka) maka tiadalah salah kamu (berkahwin dengannya). Dan (haram juga kamu berkahwin dengan) bekas isteri anak-anak kamu sendiri yang berasal dari benih kamu. Dan diharamkan kamu menghimpunkan dua beradik sekali (untuk menjadi isteri-isteri kamu) kecuali yang telah berlaku pada masa yang lalu. Sesungguhnya Allah adalah Maha Pengampun lagi Maha Mengasihani. Dan (diharamkan juga kamu berkahwin dengan) perempuan-perempuan isteri orang kecuali hamba sahaya yang kamu miliki. (Haramnya segala yang tersebut itu) ialah suatu ketetapan hukum Allah (yang diwajibkan) atas kamu. Dan (sebaliknya) dihalalkan bagi kamu perempuan-perempuan yang lain daripada yang tersebut itu untuk kamu mencari (isteri) dengan harta kamu secara bernikah bukan secara berzina. Kemudian mana-mana perempuan yang kamu nikmati percampuran dengannya (setelah ia menjadi isteri kamu) maka berikanlah kepada mereka maskahwinnya (dengan sempurna) sebagai suatu ketetapan (yang diwajibkan oleh Allah). Dan tiadalah kamu berdosa mengenai sesuatu persetujuan yang telah dicapai bersama oleh kamu (suami isteri) sesudah ditetapkan maskahwin itu (tentang cara dan kadar pembayarannya). Sesungguhnya Allah Maha Mengetahui lagi Maha Bijaksana.”(Surah Al-Nisa’ : 24-25)Al-Baidhawi di dalam tafsirnya menyebut bahawa ayat ini bukannya mengharamkan wanita-wanita ini sepertimana haramnya untuk memakan bangkai dan babi. Namun yang dimaksudkan adalah haram untuk menikah dengan wanita-wanita yang disebutkan di dalam ayat ini. (Rujuk Tafsir Al-Baidhawi 2/165).Implikasi daripada kehadiran mahram akan membawa kepada hukum berikut :Kembali kepada persoalan yang dikemukakan anak tiri akan menjadi mahram kepada ayah tirinya dengan syarat ibunya mesti digauli. Dengan erti kata lain berlaku persetubuhan antara ibu anak tersebut dengan suami barunya. Ini berdasarkan potongan daripada ayat 24 Surah Al-Nisa’di mana Allah SWT berfirman :وَرَبَـٰٓئِبُكُمُ ٱلَّـٰتِى فِى حُجُورِكُم مِّن نِّسَآئِكُمُ ٱلَّـٰتِى دَخَلْتُم بِهِنَّMaksudnya :” dan (diharamkan juga) anak-anak tiri yang dalam pemuliharaan kamu dari isteri-isteri yang kamu telah campur..”Sheikh Tohir Ibnu ‘Asyur menyebut bahawa di dalam ayat ini terdapat pengikat (qayd) terhadap pengharaman bernikah dengan anak tiri. Di mana anak tiri akan menjadi mahram jika ibunya digauli. Sekadar akad nikah dengan ibunya tidak menjadikan anak tiri itu mahram kepada ayah tirinya. (Rujuk Al-Tahrir Wa Al-Tanwir 1/921).Perkara ini juga berdasarkan kepada kaedah :العَقْدُ عَلَى البَنَاتِ يُحَرّمُ الأُمَّهَاتِ وَالدُّخُولُ بِالأُمَّهَاتِ يُحَرِّمُ البَنَاتِMaksudnya :” Akad nikah dengan anak perempuan menjadikan ibu mahram. Dan menggauli ibu menjadikan anak perempuan mahram.”Imam Al-Nawawi menyatakan :“ Jika seorang lelaki menggauli isteri barunya maka anak isterinya itu menjadi mahram kepadanya selama-lamanya (ta’bid).” (Rujuk Al-Majmu’ Syarh Al-Muhazzab 16/218)Ini bermaksud bahawa ayah tiri menjadi mahram kepada anak tirinya tidak hanya sekadar akad nikah dengan ibunya akan tetapi disyaratkan untuk digauli ibunya.Kesimpulannya anak tiri akan menjadi mahram kepada ayah tirinya dengan syarat ibunya digauli dan disetubuhi. Berkemungkinan berlaku kesalahfahaman sehingga anak perempuan puan tidak mahu bersalam dengan ayah tirinya. Jelaskan dengan elok kepadanya. Semoga jawapan ini mampu memberikan pencerahan sedikit sebanyak.Untuk pengetahuan puan kami juga pernah mengulas berkenaan hukum-hakam bersalam dengan sanak saudara di dalam ruangan Irsyad Al-Fatwa siri ke 305 pada 3 Jun 2019.[1]. Boleh rujuk artikel tersebut untuk mengetahui siapakah mahram dan bukan mahram.Semoga Allah memberikan kefahaman tentang hukum hakam kepada kita semua. Wallahu’alam.[1] Rujuk http://muftiwp.gov.my/ms/artikel/irsyad-fatwa/irsyad-fatwa-umum/3459-irsyad-al-fatwa-siri-ke-305-hukum-hakam-bersalaman-dengan-sanak-saudara-di-hari-raya 
 AL-KAFI #1280: WANG PAMPASAN ATAU HIBAH BAGI KEMATIAN BUKAN HARTA PUSAKA , 06 June 2019 ,Soalan:Assalamualaikum wbt Saya staf daripada Syarikat A yang menguruskan bahagian sumber manusia. Salah seorang daripada staf kami meninggal tempoh hari akibat kemalangan. Syarikat kami ada mengambil perkhidmatan takaful daripada pihak ketiga untuk membayar pampasan akibat kematian bagi setiap kami. Justeru kami ingin membayar pampasan tersebut kepada staf tersebut. Namun staf tersebut tidak meletakkan penama dalam kontrak melainkan menyebut ayahnya sebagai jika terjadi apa-apa. Apabila kami merujuk ayahnya beliau tidak mahu menerima sebaliknya ingin menyerahkan keseluruhan wang pampasan tersebut kepada ibu staf kami itu. Adakah pembahagian sebegini dibenarkan dalam Hukum Syarak? Adakah ia melanggar hukum faraid atau bagaimana? Mohon penjelasan. ,Waalaikumussalam wrm. wbt. Alhamdulillah segala puji bagi Allah ﷻ selawat dan salam kepada junjungan besar Nabi Muhammad ﷺ Ahli Keluarga Para Sahabat serta orang-orang yang mengikuti jejak langkah Baginda sehingga Hari Pembalasan.Para ulama mendefinisikan harta pusaka sebagai semua yang ditinggalkan oleh si mati daripada jenis harta hak dan manfaat. Rujuk al-Mu’tamad fi al-Fiqh al-Syafie (4/344-347). Dalam al-Fiqh al-Manhaji (5/71) pula harta pusaka ialah setiap yang ditinggalkan oleh si mati selepas kematiannya daripada kategori harta mudah alih seperti emas perak semua bentuk wang dan pekakas-pekakas ataupun daripada kategori harta yang tidak boleh dialih seperti tanah-tanah bangunan-bangunan dan selainnya.Manakala takaful ditakrifkan sebagai permuafakatan sekumpulan individu untuk saling menjamin dan membantu antara satu sama lain bagi memenuhi keperluan tertentu yang dipersetujui dalam kalangan mereka seperti memberi pampasan bagi sesuatu musibah yang menimpa serta keperluan kewangan yang lain. Majlis Penasihat Syariah pada mesyuarat ke-24 bertarikh 24 April 2002 telah memutuskan bahawa model perniagaan takaful yang berasaskan tabarru` dan wakalah adalah dibenarkan. Kontrak wakalah berlaku antara peserta dengan syarikat takaful manakala kontrak tabarru` berlaku sesame peserta sahaja. Rujuk Resolusi Syariah Dalam Kewangan Islam Edisi Kedua (hlm. 63) oleh Bank Negara.Dalilnya adalah firman Allah Taala:وَتَعَاوَنُوا عَلَى الْبِرِّ وَالتَّقْوَىٰ ۖ وَلَا تَعَاوَنُوا عَلَى الْإِثْمِ وَالْعُدْوَانِMaksudnya: “Dan hendaklah kamu bertolong-tolongan untuk membuat kebajikan dan bertaqwa dan janganlah kamu bertolong-tolongan pada melakukan dosa (maksiat) dan pencerobohan.”Surah al-Ma’idah: 2Mengambil kira pampasan yang dibayar itu adalah berdasarkan konsep hibah Majlis Penasihat Syariah Bank Negara juga telah memutuskan bahawa pembayaran manfaat takaful tidak akan menjadi sebahagian daripada harta pusaka dan tidak tertakluk kepada hutang peserta takaful yang meninggal dunia. Rujud Ibid. (hlm. 88).Tambahan lagi Jawatankuasa Fatwa Majlis Kebangsaan Bagi Hal Ehwal Ugama Islam Malaysia dalam Muzakarah kali ke-49 pada 19 Sempter 2000 telah membincangkan dan memutuskan isu Wang Pampasan Kematian Pekerja Yang Dianugerahkan Oleh Kerajaan Atau Syarikat Swasta bahawa wang pampasan yang diperolehi dari kematian pekerja wang pampasan melalui tuntutan mahkamah wang SOCSO dan seumpamanya tidak dianggap harta pusaka. Rujuk Kompilasi Pandangan Hukum Muzakarah Jawatankuasa Fatwa Majlis Kebangsaan Bagi Hal Ehwal Ugama Islam Malaysia 2016 (hlm. 62)Berdasarkan fakta dan keterangan di atas jelas kepada kita bahawa wang pampasan yang hendak diberikan oleh pihak syarikat kepada pekerja syarikatnya yang meninggal dunia bukanlah pusaka yang diwajibkan pembahagian secara faraid. Ini kerana wang pampasan berkenaan tidak termasuk dalam kategori harta pusaka yang ditinngalkan oleh si mati. Pihak syarikat berhak untuk memberikan wang pampasan tersebut mengikut cara dan kepada siapa yang difikirkan layak. Sekiranya terdapat perjanjian antara pekerja dan pihak syarikat berhubung penama atau waris yang akan menerima pampasan tersebut maka hendaklah dihormati perjanjian tersebut dan diberikan kepada penama. Sekiranya penama atau waris itu enggan menerima dan mencadangkan nama orang lain pihak syarikat sewajarnya mengambil kira dan menghormati cadangan tersebut dengan memberikan wang tersebut kepada nama yang dicadangkan.Semoga penjelasan ini memberikan kefahaman kepada penanya. Kita berdoa kepada Allah ﷻ agar pekerja yang meninggal dunia itu dicucuri rahmat dan diberikan maghfirah dari sisi-Nya. Amin. 
 AL-KAFI #1282: ADAKAH I’TIDAL DIANGGAP RUKUN PANJANG? , 07 June 2019 ,SOALANAssalamualaikum saya nak bertanya pendapat S.S. Datuk Seri Mufti. Adakah iktidal di dalam solat dianggap sebagai rukun panjang? ,Alhamdulillah segala puji dan syukur kami panjatkan kepada Allah SWT. Selawat dan salam ke atas junjungan besar Nabi Muhammad SAW ahli keluarga Baginda para sahabat serta mereka yang mengikuti jejak langkah Baginda hingga ke hari Kiamat.I’tidal merupakan perbuatan berdiri di antara ruku’ dan sujud. Hal ini berdasarkan hadith daripada Aisyah R.Anha ketika menceritakan cara bersolat Rasulullah SAW katanya:كَانَ إِذَا رَفَعَ رَأْسَهُ مِنَ الرُّكُوعِ لَمْ يَسْجُدْ حَتَّى يَسْتَوِىَ قَائِمًاMaksudnya: “Apabila mengangkat kepalanya daripada ruku’ Baginda tidak sujud sehingga telah berdiri tegak.”Riwayat Muslim (498)Hadith seterusnya Rasulullah SAW bersabda ketika mengajarkan cara-cara bersolat kepada seorang lelaki yang tidak melakukannya:ثُمَّ ارْفَعْ حَتَّى تَعْتَدِلَ قَائِمًاMaksudnya: “Kemudian bangunlah hingga engkau berdiri tegak.”Riwayat al-Bukhari (724) dan Muslim (397)Berdasarkan mazhab Syafi’e syarat-syarat sah i’tidal adalah seperti berikut:(Lihat al-Fiqh al-Manhaji ‘ala Mazhab al-Imam al-Syafi’e 1/134-135)Namun para ulama’ berbeza pandangan adakah dibolehkan untuk memanjangkan I’tidal. Sebahagian ulama’ mengatakan ianya dibolehkan hal ini berdasarkan hadith yang diriwayatkan oleh Anas RA beliau berkata:مَا صَلَّيْتُ خَلْفَ أَحَدٍ أَوْجَزَ صَلَاةً مِنْ صَلَاةِ رَسُولِ اللَّهِ صَلَّى اللَّهُ عَلَيْهِ وَسَلَّمَ فِي تَمَامٍ كَانَتْ صَلَاةُ رَسُولِ اللَّهِ صَلَّى اللَّهُ عَلَيْهِ وَسَلَّمَ مُتَقَارِبَةً وَكَانَتْ صَلَاةُ أَبِي بَكْرٍ مُتَقَارِبَةً فَلَمَّا كَانَ عُمَرُ بْنُ الْخَطَّابِ مَدَّ فِي صَلَاةِ الْفَجْرِ وَكَانَ رَسُولُ اللَّهِ صَلَّى اللَّهُ عَلَيْهِ وَسَلَّمَ إِذَا قَالَ سَمِعَ اللَّهُ لِمَنْ حَمِدَهُ قَامَ حَتَّى نَقُولَ قَدْ أَوْهَمَ ثُمَّ يَسْجُدُ وَيَقْعُدُ بَيْنَ السَّجْدَتَيْنِ حَتَّى نَقُولَ قَدْ أَوْهَمَMaksudnya: "Belum pernah aku solat di belakang seseorang yang lebih ringkas solatnya daripada solat Rasulullah SAW dengan kesempurnaannya. Solat baginda adalah hampir sama (antara satu rukun dengan rukun lainnya) dan solat Abu Bakar adalah saling berdekatan (antara satu rukun dengan rukun lainnya). Lalu ketika Umar mengimami maka dia memanjangkan dalam solat Subuh. Rasulullah SAW pernah apabila mengucapkan (سَمِعَ اللَّهُ لِمَنْ حَمِدَهُ) maka baginda berdiri hingga kami mengatakan bahawa baginda telah lupa kemudian baginda sujud dan duduk di antara dua sujud hingga kami mengatakan bahawa baginda telah lupa'."Riwayat Muslim (473)  dan Abu Dawud (853)Syeikh Syaraf al-Haq al-‘Azim Abadi dalam syarahnya menyebut: "Hadith ini menunjukkan secara zahir untuk memanjangkan I’tidal dan duduk di antara dua sujud”. (Lihat ‘Aun al-Ma’bud Syarh Sunan Abi Dawud 3/64)Imam al-Syaukani mengatakan dalam kitab Nail al-Autar: “Hadith ini menjadi dalil kepada bolehnya memanjangkan i'tidal daripada ruku' dan duduk antara dua sujud. Sebahagian ulama' Syafi'iyyah mengatakan batal solat orang yang memanjangkan i'tidal dan duduk antara dua sujud dengan hujjah ianya menafikan sifat al-Muwalat (berturut-turut) dalam solat. Beliau kemudian menukilkan kalam Ibn Daqiq al-'Eid."Hadith ini menunjukkan bahawa i'tidal merupakan rukun yang panjang dan hadith Anas menunjukkan dengan jelas mengenai perkara itu dan ianya merupakan dalil baginya.” (Lihat Nail al-Autar 2/304)Hal ini dikuatkan lagi dengan hadith yang diriwayatkan daripada Huzaifah RA beliau berkata:فَكَانَ رُكُوعُهُ نَحْوًا مِنْ قِيَامِهِ، ثُمَّ قَالَ: سَمِعَ اللهُ لِمَنْ حَمِدَهُ، ثُمَّ قَامَ طَوِيلًا قَرِيبًا مِمَّا رَكَعَ، ثُمَّ سَجَدَ، فَقَالَ: سُبْحَانَ رَبِّيَ الْأَعْلَى، فَكَانَ سُجُودُهُ قَرِيبًا مِنْ قِيَامِهِMaksudnya: Ruku’ baginda SAW panjangnya hampir sama dengan berdiri baginda kemudian baginda berkata (سَمِعَ اللهُ لِمَنْ حَمِدَهُ) kemudian baginda berdiri lama hampir sama dengan ruku’ baginda kemudian baginda sujud dan baginda berkata (سُبْحَانَ رَبِّيَ الْأَعْلَى). Sujud baginda hampir sama tempohnya dengan berdirinya baginda.Riwayat Muslim (772)Imam al-Nawawi mengatakan: "Pada hadith ini menunjukkan dengan jelas bahawa harus memanjangkan i'tidal dengan zikir”. (Lihat al-Majmu' Syarh al-Muhazzab 4/127)Pandangan utama dalam mazhab Syafi’e pula mengatakan bahawa memanjangkan rukun yang pendek di dalam solat merupakan di antara perkara yang membatalkan solat. Antara rukun pendek adalah I’tidal (bangun daripada ruku’). Disyaratkan agar orang yang solat tidak memanjangkan I’tidalnya selepas daripada ruku’ dengan pemanjangan yang ketara iaitu tidak melebihi kadar bacaan al-Fatihah. Ini kerana I’tidal merupakan rukun yang pendek maka tidak dibolehkan untuk memanjangkannya melainkan pada qunut dan solat Tasbih. [Lihat al-Muktamad fi al-Fiqh al-Syafi’e 273/1]Imam al-Nawawi juga menukilkan pandangan ashab al-Khurasan bahawa I’tidal daripada ruku’ merupakan rukun yang pendek serta dituntut agar diringankan (dipendekkan) rukun tersebut. Jika dia memanjangkan dengan sengaja seperti diam (diam yang panjang) membaca qunut yang tidak disyariatkan (tidak warid daripada Nabi SAW) atau dengan zikir yang lain maka ketiga wajah ini yang paling sahihnya di sisi Imam al-Haramain dan ia juga diputuskan oleh al-Baghawi bahawa perbuatan ini membatalkan solatnya melainkan apa yang warid (datang) dalam syariat. [Lihat: al-Majmu’ Syarh al-Muhazzab 126/4] BACAAN YANG WARID DI DALAM I’TIDALTerdapat hadith sahih daripada Nabi SAW mengenai zikir yang dibaca ketika i'tidal yang diriwayatkan oleh Rifa'ah bin Rafi' RA beliau berkata:كُنَّا يَوْمًا نُصَلِّي وَرَاءَ النَّبِيِّ صَلَّى اللهُ عَلَيْهِ وَسَلَّمَ، فَلَمَّا رَفَعَ رَأْسَهُ مِنَ الرَّكْعَةِ قَالَ: سَمِعَ اللَّهُ لِمَنْ حَمِدَهُ "، قَالَ رَجُلٌ وَرَاءَهُ: رَبَّنَا وَلَكَ الحَمْدُ حَمْدًا كَثِيرًا طَيِّبًا مُبَارَكًا فِيهِ، فَلَمَّا انْصَرَفَ، قَالَ: مَنِ المُتَكَلِّمُ، قَالَ: أَنَا، قَالَ: رَأَيْتُ بِضْعَةً وَثَلاَثِينَ مَلَكًا يَبْتَدِرُونَهَا أَيُّهُمْ يَكْتُبُهَا أَوَّلُMaksudnya: Kami pernah solat bersama Rasulullah SAW saat bangun dari ruku’ ia membaca سَمِعَ اللَّهُ لِمَنْ حَمِدَهُ. Tiba-tiba ada seorang sahabat yang membaca رَبَّنَا وَلَكَ الحَمْدُ حَمْدًا كَثِيرًا طَيِّبًا مُبَارَكًا فِيهِ (Wahai Rabb kami bagi-Mu segala puji aku memuji-Mu dengan pujian yang banyak yang baik dan penuh dengan barakah). Selepas selesai solat Rasulullah SAW bertanya ‘Siapa yang mengucapkan kalimah itu?’ Sahabat itu berkata ‘Saya’. Kemudian Rasulullah SAW bersabda ‘Aku melihat lebih tiga puluh malaikat berebut untuk menjadi yang pertama kali mencatatnya (pahalanya)’”Riwayat al-Bukhari (799) al-Nasaie (1062) dan Ahmad (18996)Imam Ibn Hajar al-‘Asqalani berkata di dalam syarahnya: “Secara zahirnya para malaikat tersebut bukan malaikat penjaga kerana terdapat di dalam kitab Sahihain (al-Bukhari dan Muslim) hadith yang diriwayatkan daripada Abu Hurairah RA marfu' kepada Nabi SAW: “Sesungguhnya Allah mempunyai malaikat yang mengelilingi jalan-jalan mencari ahli zikir”. Hal ini juga menjadi dalil bahawa sebahagian daripada amalan ketaatan ditulis oleh malaikat yang bukan tugasnya menjaga catatan amalan." (Lihat Fath al-Bari 2/286)Ibn Rejab al-Hanbali pula di dalam kitab syarahnya menyebut: "Hadith ini menunjukkan kelebihan zikir ini di dalam solat dan makmum boleh menambah tahmid dan pujian kepada Allah sebagaimana pandangan mazhab al-Syafie dan riwayat daripada mazhab imam Ahmad. Contoh bagi zikir adalah baik dilakukan di dalam i'tidal daripada ruku' ketika solat fardhu kerana para sahabat R.anhum kebiasaannya solat di belakang Nabi SAW pada solat fardhu serta mereka tidak banyak solat sunat dibelakang baginda SAW. Dalam hadith ini juga menjadi dalil bahawa tidak makruh makmum menjaharkan (mengangkat suara) sekali sekala sebahagian daripada zikirnya di belakang imam sebagaimana tidak makruh imam kadang-kadang menjaharkan sebahagian daripada bacaannya pada solat di siang hari.” (Lihat Fath al-Bari li Ibn Rejab 7/202-203)Selain itu terdapat juga hadith di dalam Sahih Muslim yang menyebutkan bacaan lain di dalam I’tidal sebagaimana diriwayatkan oleh Abu Aufa RA dan juga Abu Sa’id al-Khudhri RA.كَانَ رَسُولُ اللهِ صَلَّى اللهُ عَلَيْهِ وَسَلَّمَ، إِذَا رَفَعَ ظَهْرَهُ مِنَ الرُّكُوعِ، قَالَ: سَمِعَ اللهُ لِمَنْ حَمِدَهُ، اللهُمَّ رَبَّنَا لَكَ الْحَمْدُ، مِلْءُ السَّمَاوَاتِ، وَمِلْءُ الْأَرْضِ وَمِلْءُ مَا شِئْتَ مِنْ شَيْءٍ بَعْدMaksudnya: “Rasulullah SAW jika mengangkat kepalanya dari ruku’ beliau mengucapkan: Allah mendengar bagi sesiapa yang memujiNya Ya Allah Tuhan kami bagi-Mu pujian sepenuh langit dan bumi sepenuh apa yang Engkau mahukan lebih daripada itu”Riwayat Muslim (476)كَانَ رَسُولُ اللهِ صَلَّى اللهُ عَلَيْهِ وَسَلَّمَ إِذَا رَفَعَ رَأْسَهُ مِنَ الرُّكُوعِ قَالَ : رَبَّنَا لَكَ الْحَمْدُ مِلْءُ السَّمَاوَاتِ وَالْأَرْضِ، وَمِلْءُ مَا شِئْتَ مِنْ شَيْءٍ بَعْدُ، أَهْلَ الثَّنَاءِ وَالْمَجْدِ، أَحَقُّ مَا قَالَ الْعَبْدُ، وَكُلُّنَا لَكَ عَبْدٌ، اللهُمَّ لَا مَانِعَ لِمَا أَعْطَيْتَ، وَلَا مُعْطِيَ لِمَا مَنَعْتَ، وَلَا يَنْفَعُ ذَا الْجَدِّ مِنْكَ الْجَدُّ "Maksudnya: “Rasulullah SAW jika mengangkat kepalanya dari ruku’ beliau mengucapkan: Tuhan kami bagi-Mu pujian sepenuh langit dan bumi sepenuh apa yang Engkau mahukan lebih daripada itu yang memiliki semua pujian dan kebaikan yang paling berhak diucapkan oleh setiap hamba dan setiap daripada kami adalah hambaMu. Ya Allah tidak ada yang boleh menghalang apa yang Engkau berikan. Dan tidak ada yang boleh memberikan apa yang Engkau halang. Dan segala daya upaya tidak bermanfaat kecuali dengan izinMu seluruh kekuatan hanya milikMu).”Riwayat Muslim (477)Imam al-Nawawi dalam mensyarahkan bab ini menyebut: “Pada hadith ini mempunyai faedah yang banyak. Antaranya sunat untuk mengucapkan zikir ini serta wajib beri'tidal dan bertenang padanya." (Lihat Syarh al-Nawawi 'ala Sahih Muslim 4/193)Antara perkara yang juga warid di dalam I’tidal adalah doa qunut. Doa qunut ini disunatkan dibaca di dalam solat sunat witir dan juga solat fardhu subuh berdasarkan mazhab Syafi’e. Bacaan di dalam qunut ini warid daripada Nabi SAW sebagaimana hadith yang diriwayatkan oleh al-Hasan bin Ali R.anhuma beliau berkata:عَلَّمَنِي رَسُولُ اللَّهِ صَلَّى اللَّهُ عَلَيْهِ وَسَلَّمَ كَلِمَاتٍ أَقُولُهُنَّ فِي قُنُوتِ: اللَّهُمَّ اهْدِنِي فِيمَنْ هَدَيْتَ، وَعَافِنِي فِيمَنْ عَافَيْتَ، وَتَوَلَّنِي فِيمَنْ تَوَلَّيْتَ، وَبَارِكْ لِي فِيمَا أَعْطَيْتَ، وَقِنِي شَرَّ مَا قَضَيْتَ، إِنَّكَ تَقْضِي وَلَا يُقْضَى عَلَيْكَ، وَإِنَّهُ لَا يَذِلُّ مَنْ وَالَيْتَ، وَلَا يَعِزُّ مَنْ عَادَيْتَ، تَبَارَكْتَ رَبَّنَا وَتَعَالَيْتَ.Maksudnya: “Rasulullah SAW mengajarkan kepadaku kalimah-kalimah yang aku baca dalam qunut witir: “Ya Allah berikan petunjuk kepada ku sebagaimana orang-orang yang telah Kau berikan hidayah. Berikan aku keselamatan sebagaimana orang-orang yang telah Kau berikan keselamatan. Jadikan aku sebagai wali sebagaimana mereka yang telah Kau jadikan wali. Berkati untuk aku apa yang telah Kau berikan kepada ku selamatkan ku daripada keburukan yang telah Kau takdirkan. Sesungguhnya Kau yang mentakdirkan dan tiada sesiapa mentakdirkan ke atas Mu. Tidak akan dizalimi orang yang Kau jadikan wali. Tiada kekuatan untuk sesiapa yang engkau Musuhi. Tuhan kami Kau yang penuh keberkatan dan maha tinggi.”Riwayat Abu Dawud (1425) al-Tirmidzi (464) al-Nasaie (1745) dan Ahmad (1718)Syeikh Syaraf al-Haq al-‘Azim Abadi dalam syarahnya menyebut: “Dalam riwayat mengatakan qunut witir dan secara zahirnya ianya mutlaq dalam semua jenis sunnah sebagaimana pandangan mazhab Hanafi. Manakala mazhab Syafi'e mengkhususkan qunut witir di separuh akhir Ramadhan sebagaimana mazhab kebanyakan daripada para sahabat. (Lihat 'Aun al-Ma'bud Syarh Sunan Abi Dawud 4/211)Dibolehkan juga untuk berdoa selain dengan doa yang masyhur dalam qunut ini sebagaimana yang dilakukan pada zaman Umar RA berdasarkan hadith mauquf daripada Umar RA yang diriwayatkan oleh Abd al-Rahman bin Abd al-Qari:…فَكَانَ النَّاسُ يَقُومُونَ أَوَّلَهُ، وَكَانُوا يَلْعَنُونَ الْكَفَرَةَ فِي النِّصْفِ: اللَّهُمَّ قَاتِلِ الْكَفَرَةَ الَّذِينَ يَصُدُّونَ عَنْ سَبِيلِكَ وَيُكَذِّبُونَ رُسُلَكَ، وَلَا يُؤْمِنُونَ بِوَعْدِكَ، وَخَالِفْ بَيْنَ كَلِمَتِهِمْ، وَأَلْقِ فِي قُلُوبِهِمُ الرُّعْبَ، وَأَلْقِ عَلَيْهِمْ رِجْزَكَ وَعَذَابَكَ، إِلَهَ الْحَقِّ، ثُمَّ يُصَلِّي عَلَى النَّبِيِّ صَلَّى اللهُ عَلَيْهِ وَسَلَّمَ، وَيَدْعُو لِلْمُسْلِمِينَ بِمَا اسْتَطَاعَ مِنْ خَيْرٍ، ثُمَّ يَسْتَغْفِرُ لِلْمُؤْمِنِينَ قَالَ: وَكَانَ يَقُولُ إِذَا فَرَغَ مِنْ لَعْنَةِ الْكَفَرَةِ، وَصَلَاتِهِ عَلَى النَّبِيِّ، وَاسْتِغْفَارِهِ لِلْمُؤْمِنِينَ وَالْمُؤْمِنَاتِ، وَمَسْأَلَتِهِ: اللَّهُمَّ إِيَّاكَ نَعْبُدُ، وَلَكَ نُصَلِّي وَنَسْجُدُ، وَإِلَيْكَ نَسْعَى وَنَحْفِدُ، وَنَرْجُو رَحْمَتَكَ رَبَّنَا، وَنَخَافُ عَذَابَكَ الْجِدَّ، إِنَّ عَذَابَكَ لِمَنْ عَادَيْتَ مُلْحِقٌ، ثُمَّ يُكَبِّرُ وَيَهْوِي سَاجِدً.Maksudnya: … (Paza zaman Umar RA) manusia mendirikan malam yang awalnya dan mereka melaknat orang-orang kafir pada separuh Ramadhan yang awal: “Ya Allah binasakanlah orang-orang kafir yang menghalangi manusia dari jalan-Mu mereka mendustakan para rasul-Mu dan tidak beriman dengan janji-Mu. Pisahkanlah kesatuan mereka dan timpakanlah rasa takut di hati mereka serta timpakanlah seksaan dan azab-Mu pada mereka wahai sembahan yang haq.” Kemudian imam berselawat kepada Nabi SAW dan berdoa kebaikan untuk kaum muslimin mengikut kemampuan kemudian beristighfar untuk mereka. Dia (Abd al-Rahman bin Abd al-Qari) berkata: Kemudian imam berdoa setelah habis daripada mendoakan laknat untuk orang-orang kafir dengan berselawat ke atas Nabi SAW serta mendoakan keampunan untuk kaum muslimin dan muslimat dan berdoa: Ya Allah kami menyembah hanya kepada-Mu hanya kepada-Mu kami solat dan sujud hanya untuk-Mu kami berusaha dan beramal dan kami memohon rahmat-Mu wahai Rabb kami. Kami takut kepada azab-Mu yang pedih. Sesungguhnya azab-Mu ditimpakan kepada orang yang Engkau musuhi. Kemudian dia bertakbir dan bersujud.Riwayat Ibn Khuzaimah (1100)Doa qunut yang dibaca selepas daripada bangun daripada ruku’ pada rakaat terakhir Witir tidak disyaratkan untuk membaca doa-doa tertentu bahkan adalah lebih baik jika seseorang itu membaca doa sepertimana yang terdapat di dalam sunnah Nabi SAW. Kata Imam al-Mawardi: “Doa yang diriwayatkan daripada Nabi SAW lebih kami suka berbanding doa yang lain dan setiap doa yang dibaca dalam qunut sama ada yang ma'thur atau selainnya diterima qunutnya." (Lihat al-Hawi al-Kabir fi Fiqh Madzhab al-Imam al-Syafi’e  2/153)Imam Burhan al-Din Ibn Muflih menukilkan pandangan Ibn ‘Aqil al-Hanbali di dalam kitabnya bahawa doa yang ma'thur harus didahulukan dan mengikut susunan manakala tambahan daripada doa yang ma'thur merupakan bab yang diberikan rukhsah (keringanan). Kata Ibn ‘Aqil: “Yang paling kami sukai apa yang diriwayatkan daripada al-Hasan bin 'Ali R.anhuma daripada Rasulullah SAW: اللَّهُمَّ اهدني "Ya Allah berikanlah hidayah kepada kami". Hadith ini masyhur. Sekiranya ditambah dengan doa yang diriwayatkan daripada Umar RAاللَّهُمَّ إِنَّا نستعينك "Ya Allah kami meminta pertolongan daripadamu" sehingga akhir maka tidak menjadi masalah." (Lihat al-Nukat wa al-Fawaid al-Sunniyah 'ala Musykil al-Muharrar 1/89) PenutupKesimpulannya berdasarkan nas dan hujah di atas kami menyatakan bahawa pandangan mazhab Syafi’e mengatakan rukun i’tidal termasuk dalam rukun yang pendek.Namun kami cenderung mengatakan bahawa harus untuk memanjangkan I’tidal sekiranya bacaan yang dibaca di dalamnya merupakan bacaan yang warid daripada Nabi SAW serta tidak membebankan makmum sekiranya dia menjadi imam. Berkenaan isu qunut yang panjang dalam witir kami sudah menjawabnya di dalam siri al-Kafi li al-Fatawi siri ke 755: Hukum Memanjangkan Qunut Di Dalam Witir.Akhirnya semoga Allah SWT memberi kita kefahaman di dalam agama agar kita dapat beramal sesuai dengan kehendak Allah SWT dan Rasulullah SAW. Amin.Wallahua’lam 
 AL-KAFI #1279: HUKUM SOLAT SUNAT SEBELUM JUMAAT , 06 June 2019 , SOALANAdakah sebenarnya wujud solat sunat sebelum solat fardhu jumaat? ,Alhamdulillah segala puji bagi Allah SWT tuhan sekalian alam selawat serta salam ke atas junjungan Nabi SAW dan ahli keluarga sahabat-sahabat seterusnya mereka yang mengikut jejak Baginda hingga ke hari kiamat.Dalam menjawab persoalan ini kami nyatakan pada asasnya terdapat nas yang menyebutkan tentang fadhilat jumaat yang mana terkandung di dalamnya seruan untuk mendirikan solat sunat sebelum jumaat. Hal ini jelas sekiranya kita meneliti hadith yang diriwayatkan oleh Salman al-Farisi bahawa Nabi SAW bersabda:مَنِ اغْتَسَلَ يَوْمَ الْجُمُعَةِ، وَتَطَهَّرَ بِمَا اسْتَطَاعَ مِنْ طُهْرٍ، ثُمَّ ادَّهَنَ أَوْ مَسَّ مِنْ طِيبٍ، ثُمَّ رَاحَ فَلَمْ يُفَرِّقْ بَيْنَ اثْنَيْنِ، فَصَلَّى مَا كُتِبَ لَهُ، ثُمَّ إِذَا خَرَجَ الإِمَامُ أَنْصَتَ، غُفِرَ لَهُ مَا بَيْنَهُ وَبَيْنَ الْجُمُعَةِ الأُخْرَىMaksudnya: Sesiapa yang mandi pada hari jumaat bersuci dengan apa yang termampu untuk bersuci kemudian meminyakkan (rambut) atau memakai wangian kemudian dia pergi tanpa dia melangkah dengan paksaan di antara dua orang kemudian dia mendirikan solat seperti mana yang diperintahkan kepadanya kemudian apabila keluar imam (untuk berkhutbah) dia berdiam diri maka diampunkan dosanya di antara jumaat itu dengan jumaat yang lalu.Riwayat al-Bukhari (910)Maka dalam isu yang ditanyakan persoalan ini timbul bertitik tolak daripada khilaf yang berlaku di antara para ulama’ berkaitan solat sunat sebelum jumaat. Hal ini diperbahaskan sama ada solat sunat ini termasuk di dalam sunat rawatib iaitu solat sunat yang telah ditetapkan untuk sebelum dan selepas solat fardhu. Lihat al-Taqrirat al-Sadidah Qism al-Ibadah (284).Pendapat pertama yang mengatakan solat sunat sebelum jumaat wujud dan dikira sebagai solat sunat rawatib ialah pendapat berikut:وبعد الجمعة أربع، وقبلها ما قبل الظهر؛Maksudnya: Dan selepas jumaat empat rakaat dan sebelumnya (jumaat) seperti mana sebelum zohor. Lihat al-Mughni al-Muhtaj 91/220)وسُنَّ مُؤَكَّدًا أربعٌ قبلَ الظُّهر، وأربعٌ قبلَ الجمعة، وأربعٌ بعدَهاMaksudnya: Disunatkan secara mua’kad empat rakaat sebelum zohor empat rakaat sebelum jumaat dan empat rakaat selepasnya. Lihat al-Radd al-Mukhtar ‘ala al-Dur al-Mukhtar (1/452).Pendapat kedua yang mengatakan tidak ada solat sunat ratib sebelum jumaat:وقال كثير من متأخري أصحابنا: ليست سنةً راتبة، بل مستحبةMaksudnya: dan telah berkata bilangan yang besar daripada ulama’kami yang mutaakhir; ianya bukanlah solat sunat ratibah ia hanyalah sesuatu yang disunatkan sahaja. Lihat Fath al-Bari Syar Sahih al-Bukhari li Ibn Rajab al-Hanbali (8/333) KesimpulanBerdasarkan nas dan hujah di atas kami tarjihkan bahawa solat sunat sebelum jumaat adalah salah satu daripada sunat rawatib dan ianya wujud di dalam amalan sunat di hari jumaat. Hal ini jelas sebagaimana hadith yang diriwayatkan oleh Jabir RA:جَاءَ سُلَيْكٌ الْغَطَفَانِيُّ يَوْمَ الْجُمُعَةِ وَرَسُولُ اللَّهِ صلى الله عليه وسلم قَاعِدٌ عَلَى الْمِنْبَرِ فَقَعَدَ سُلَيْكٌ قَبْلَ أَنْ يُصَلِّيَ فَقَالَ لَهُ النَّبِيُّ صلى الله عليه وسلم ‏"‏ أَرَكَعْتَ رَكْعَتَيْنِ ‏"‏ ‏.‏ قَالَ لاَ ‏.‏ قَالَ ‏"‏ قُمْ فَارْكَعْهُمَاMaksudnya: Telah datang Sulaik al-Ghatafani pada hari jumaat dan Rasullulah SAW sedang duduk di atas minbar. Kemudian Sulaik pun duduk sebelum dia menunaikan solat. Maka bersabda Baginda SAW kepadanya: “Adakah kau telah ruku’ (solat) dua rakaat?” Sulaik menjawab: “Tidak”. Maka Baginda SAW bersabda: “Berdirilah dan rukuklah (solatlah) dua rakaat”.Riwayat Muslim (875)Semoga Allah memberi taufik untuk memahami syariat-Nya. Amin 
 AL-KAFI #1283: APAKAH STATUS NIKAH ORANG YANG MELAKUKAN PERBUATAN SYIRIK? , 07 June 2019 ,SOALAN:Assalamualaikum Dato’ SS Mufti. Saya ingin bertanya apakah status nikah orang yang melakukan perbuatan syirik seperti percaya tangkal azimat dalam perniagaan dan lain-lain? Mohon penjelasan daripada Tuan Mufti. Terima kasih. ,Alhamdulillah segala puji bagi Allah SWT Tuhan semesta alam selawat serta salam ke atas junjungan teragung Nabi Muhammad SAW dan ke atas ahli keluarga serta mereka yang mengikuti jejak langkah Baginda hingga ke hari Kiamat.Allah SWT mensyariatkan perkahwinan untuk manusia hidup dalam keadaan berkasih sayang dan harmoni. Allah SWT berfirman:وَمِنْ آيَاتِهِ أَنْ خَلَقَ لَكُم مِّنْ أَنفُسِكُمْ أَزْوَاجًا لِّتَسْكُنُوا إِلَيْهَا وَجَعَلَ بَيْنَكُم مَّوَدَّةً وَرَحْمَةً ۚ إِنَّ فِي ذَٰلِكَ لَآيَاتٍ لِّقَوْمٍ يَتَفَكَّرُونَMaksudnya: Dan di antara tanda-tanda yang membuktikan kekuasaannya dan rahmatNya bahawa Ia menciptakan untuk kamu (wahai kaum lelaki) isteri-isteri dari jenis kamu sendiri supaya kamu bersenang hati dan hidup mesra dengannya dan dijadikanNya di antara kamu (suami isteri) perasaan kasih sayang dan belas kasihan. Sesungguhnya yang demikian itu mengandungi keterangan-keterangan (yang menimbulkan kesedaran) bagi orang-orang yang berfikir.(Surah al-Rum: 21)Justeru itu Islam menganjurkan supaya umat Islam memilih pasangan yang sekufu dengannya agar dapat hidup dengan aman dan tenteram. Sekufu bermaksud persamaan taraf lelaki dan perempuan dalam beberapa aspek antaranya ialah agama dan kesolehan. Allah SWT berfirman:وَلَا تَنكِحُوا الْمُشْرِكَاتِ حَتَّىٰ يُؤْمِنَّ ۚ وَلَأَمَةٌ مُّؤْمِنَةٌ خَيْرٌ مِّن مُّشْرِكَةٍ وَلَوْ أَعْجَبَتْكُمْ ۗ وَلَا تُنكِحُوا الْمُشْرِكِينَ حَتَّىٰ يُؤْمِنُوا ۚ وَلَعَبْدٌ مُّؤْمِنٌ خَيْرٌ مِّن مُّشْرِكٍ وَلَوْ أَعْجَبَكُمْ ۗ أُولَـٰئِكَ يَدْعُونَ إِلَى النَّارِ ۖ وَاللَّـهُ يَدْعُو إِلَى الْجَنَّةِ وَالْمَغْفِرَةِ بِإِذْنِهِ ۖ وَيُبَيِّنُ آيَاتِهِ لِلنَّاسِ لَعَلَّهُمْ يَتَذَكَّرُونَMaksudnya: Dan janganlah kamu berkahwin dengan perempuan-perempuan kafir musyrik sebelum mereka beriman (memeluk agama Islam); dan sesungguhnya seorang hamba perempuan yang beriman itu lebih baik daripada perempuan kafir musyrik sekalipun keadaannya menarik hati kamu. Dan janganlah kamu (kahwinkan perempuan-perempuan Islam) dengan lelaki-lelaki kafir musyrik sebelum mereka beriman (memeluk agama Islam) dan sesungguhnya seorang hamba lelaki yang beriman lebih baik daripada seorang lelaki musyrik sekalipun keadaannya menarik hati kamu. (Yang demikian ialah kerana orang-orang kafir itu mengajak ke neraka sedang Allah mengajak ke Syurga dan memberi keampunan dengan izinNya. Dan Allah menjelaskan ayat-ayatNya (keterangan-keterangan hukumNya) kepada umat manusia supaya mereka dapat mengambil pelajaran (daripadanya).(Surah al-Baqarah: 221)Ayat ini merupakan laangan kepada orang yang beriman untuk menikahi pasangan-pasangannya dari kalangan orang yang melakukan syirik terhadap Allah SWT. Allah SWT memerintahkan orang lelaki dan perempuan yang beriman untuk memilih pasangannya dalam kalangan orang yang beriman juga dan tidak memilih daripada golongan yang musyrik walaupun yang musyrik tersebut menarik perhatian mereka. (Rujuk Tafsir al-Tabari 1:35)Begitu juga Imam Zakaria al-Ansari RH meletakkan kesolehan dan ‘iffah (menjaga maruah diri) sebagai salah satu daripada sifat kafaah (sekufu). Beliau RH menyatakan:فَليْسَ فَاسِقٌ كُفْء عَفِيفَة وَ إِنَّمّا يُكَافِئُها عَفِيفٌMaksudnya: Seorang yang fasiq itu tidaklah sekufu dengan seorang yang menjaga maruah diri. Adapun orang yang sekufu bagi yang menjaga maruah diri itu seorang yang menjaga maruah diri juga.وَ المُبْتَدِعُ لَيْسَ كُفْءُ سُنِّيَّةMaksudnya: Dan seorang yang selalu melakukan bida’ah tidak sekufu dengan seorang yang sentiasa mengikut syariat yang betul. (Rujuk Fath al-Wahhab Syarh Minhaj al-tullab 2:67) Definisi Syirik & Pembahagiannya.Syirik bermaksud menyekutukan Allah SWT dengan sesuatu. Ia terbahagi kepada dua jenis:Perbuatan syirik kepada Allah SWT antara dosa-dosa besar yang Allah SWT memberikan ancaman azab kepada pelakunya. Allah SWT berfirman:إِنَّ اللَّـهَ لَا يَغْفِرُ أَن يُشْرَكَ بِهِ وَيَغْفِرُ مَا دُونَ ذَٰلِكَ لِمَن يَشَاءُ ۚ وَمَن يُشْرِكْ بِاللَّـهِ فَقَدِ افْتَرَىٰ إِثْمًا عَظِيمًاMaksudnya: Sesungguhnya Allah tidak akan mengampunkan dosa syirik mempersekutukanNya (dengan sesuatu apa jua) dan akan mengampunkan dosa yang lain dari itu bagi sesiapa yang dikehendakiNya (menurut aturan SyariatNya). Dan sesiapa yang mempersekutukan Allah (dengan sesuatu yang lain) maka sesungguhnya ia telah melakukan dosa yang besar.(Surah al-Nisa: 48)Ibn Kathir dalam menafsirkan ayat ini berkata bahawa ia bermaksud Allah SWT tidak mengampun dosa sesiapa yang bertemu denganNya dalam keadaan melakukan syirik kepadaNya (Rujuk Tafsir Ibn Kathir 1:86). Sesungguhnya Allah SWT mengampunkan dosa orang musyrik apabila dia sempat bertaubat kepada Allah SWT sebelum dia meninggal dunia dan bertemu denganNya dalam keadaan yang beriman.Perbuatan yang zahirnya menunjukkan bahawa seseorang itu mensyirikkan Allah SWT itu merupakan perbuatan yang berdosa. Walaubagaimanapun ia tidak mengeluarkan seseorang itu daripada Islam secara pasti kerana masih terdapat keraguan padanya samada dia melakukannya dalam keadaan jahil tidak sedar dan tidak beriktikad seperti yang disangka. Ini kerana kita disuruh untuk melihat kepada perkara zahir tanpa menilik kepada hal yang tersembunyi di hati seseorang. Ini berdasarkan satu hadith:إِنَّمَا نَحْكُمُ بِالظَاهِرِ ، وَاللهُ يَتَوَلَّى السَّرَائِرَMaksudnya: Sesungguhnya kami menetapkan hukum daripada apa yang terlihat secara zahir dan Allah SWT jualah yang mengetahui segala yang tersembunyi. Justeru hal yang demikian itu tidak menyebabkan ikatan perkahwinan terfasakh dengan hanya seseorang itu melakukan perbuatan yang melibatkan dosa besar kerana ia tidak mengeluarkan seseorang daripada Islam.Ini selain daripada perbuatan murtad iaitu keluar daripada agama Islam secara jelas ikatan perkahwinan akan terlerai tanpa bergantung kepada hukum daripada pemerintah. (Rujuk Mausu’ah Fiqhiyyah Kuwaitiyyah 32:137)Syeikh Hasanain Makhluf dalam fatwanya berkaitan seorang perempuan yang sudah berkahwin mengaku murtad dan keluar daripada Islam kemudian menyesal dan kembali memeluk Islam adakah terfasakh ikatan perkahwinannya?Beliau menjawab: “Perempuan tersebut telah murtad dengan kata-katanya yang telah mengeluarkannya daripada Islam maka terfasakhlah ikatan perkahwinan dia dengan suaminya. Walaupun dia telah bertaubat dan kembali kepada Islam dia tidak halal bagi suaminya kecuali dengan akad dan mahar yang baru juga dengan keredhaan dan mendapat keizinannya selagimana perbuatan murtadnya tersebut bukan talak yang ketiga.” (Rujuk Fatawa Syar’iyyah wa Buhuth Islamiah: 2:50)Namun mengikut undang-undang perkahwinan di Malaysia jika salah satu pasangan menukar agama maka ikatan perkahwinan hanya akan terlerai setelah disahkan oleh mahkamah mengikut kepada Seksyen 46: Pertukaran Agama Akta Undang-Undang Keluarga Islam (Wilayah-Wilayah Persekutan) 1984. KesimpulanBerdasarkan perbincangan dan perbahasan di atas kami berpandangan bahawa status nikah untuk orang yang melakukan syirik seperti menggunakan tangkal dan azimat adalah sah dan tidak terfasakh secara automatik. Walaubagaimanapun dia berdosa besar dan hendaklah segera bertaubat daripada dosa yang dilakukannya tersebut dan kembali beramal soleh. Maka Allah SWT akan menggantikan dosanya dengan pahala kebaikan. Allah SWT berfirman:إِلَّا مَن تَابَ وَآمَنَ وَعَمِلَ عَمَلًا صَالِحًا فَأُولَـٰئِكَ يُبَدِّلُ اللَّـهُ سَيِّئَاتِهِمْ حَسَنَاتٍ ۗ وَكَانَ اللَّـهُ غَفُورًا رَّحِيمًاMaksudnya: Kecuali orang yang bertaubat dan beriman serta mengerjakan amal yang baik maka orang-orang itu Allah akan menggantikan (pada tempat) kejahatan mereka dengan kebaikan; dan adalah Allah Maha Pengampun lagi Maha Mengasihani.(Surah al-Furqan: 70)Jika perkara tersebut berlarutan status perkahwinan itu adalah tidak sekufu dari sudut kesolehan dan ketaqwaan pasangan. Seorang yang fasiq dan selalu melakukan perkara bida’ah tidak sekufu dengan seorang yang mengikut syariat yang betul dan sentiasa beramal soleh. Tindakan undang-undang hendaklah diambil seperti membuat tuntutan fasakh mengikut peruntukan perundangan yang telah termaktub dengan merujuk kepada pengamal undang-undang syariah.Semoga Allah SWT memberikan kita kefahaman yang sahih terhadap agamanya dan memberikan taufiq untuk terus melaksanakan ibadah ikhlas keranaNya. Amin. 
 AL-KAFI #1294: TANAM KEMBALI BIJI DARIPADA BUAH-BUAHAN YANG DIBELI , 19 June 2019 ,SOALANAssalamualaikum SS Mufti sekiranya saya membeli buah-buahan seperti durian atau anggur di kedai kemudian saya ambil sebahagian daripada biji-biji yang terdapat dalam buah-buahan tersebut untuk dipropagasikan atau dibenihkan serta ditanam bagi menghasilkan pokok dan buah lalu menjualnya. Adakah dikira sebagai mencuri atau menyalahi hak penanaman asal pokok tersebut? Mohon penjelasan.,Alhamdulillah kami panjatkan kesyukuran kepada Allah SWT. Selawat dan salam kepada junjungan Nabi SAW para isteri dan keluarga baginda SAW seterusnya golongan yang mengikut jejak langkah baginda SAW hingga ke hari akhirat.Pertamanya diucapkan terima kasih kepada mereka yang bertanya. Isu seperti ini adalah perkara yang sering berlaku dalam kehidupan seharian kita. Menjawab kepada persoalan ini hukum menanam atau melakukan pembenihan terhadap biji-biji daripada buah-buahan yang dibeli di pasar bagi menghasilkan sendiri pokok dan buah adalah harus dan dibolehkan. Ini kerana secara umumnya setiap pembelian buah-buahan adalah termasuk dengan biji-biji yang terdapat di dalamnya. Perkara seperti ini adalah dikira sebagai uruf ‘amali yang diiktiraf pada pandangan syarak sebagaimana kaedah feqah menyebut:الْعَادَةُ محكمَةMaksudnya: “Adat setempat yang dijadikan sebagai hukum.”Demikian juga kaedah feqah menyebut:التَّابِعُ تَابِعٌ أَنَّهُ لَايُفْرَدُ بِالحُكْمِ لِأَنَّهُ جعل تبعاMaksudnya: “Pengikut adalah mengikut apa yang diikut sesungguhnya dia (pengikut) tidak dapat berhukum dengan sendiri kerana dijadikan dia ini adalah mengikut.”  (Lihat Al-Ashbah wa al-Naza’ir 1/117)Setiap pembelian yang melibatkan buah-buahan adalah kebiasaannya dikira bersekali dengan biji-biji yang terdapat di dalamnya. Oleh kerana itu pembeli berhak untuk melakukan apa sahaja terhadap biji-biji yang ada sama ada menanamnya kembali atau membuang sahaja biji tersebut.Begitu juga dalam isu penjualan hasil daripada penanaman tersebut adalah harus dan dibolehkan. Ini kerana ianya kembali kepada hukum asal penanaman atau pembenihan biji-biji tersebut iaitu harus. Justeru wang hasil daripada penjualan tersebut adalah halal dan bersih.KESIMPULANSebagai kesimpulan kami nyatakan bahawa harus dan dibolehkan kepada pembeli untuk menanam kembali biji-biji yang diperolehi daripada buah-buahan yang dibeli. Perkara seperti ini tidak dikira sebagai mencuri dan menyalahi hak. Ini kerana kami melihat menjadi amalan kebiasaan dalam setiap pembelian buah-buahan adalah bersekali dengan biji-biji yang terdapat di dalamnya. Begitu juga wang hasil jualan buah-buahan yang dihasilkan adalah halal dan bersih.Semoga dengan penjelasan yang diberikan ini dapat membuka minda dan kefahaman kita semua dalam memahami agama Islam dengan lebih mendalam. Amin. 
 AL-KAFI #1285: PERMASALAHAN PEMBAHAGIAN FARAID , 10 June 2019 ,  SOALAN:Permasalahan Pembahagian Faraidh:Seorang saudara Meninggal dunia dan meninggalkan:2 - Saudara perempuan seibu sebapa5 - Saudara lelaki sebapa4 - Saudara perempuan sebapa ,Alhamdulillah segala puji bagi Allah SWT selawat dan salam kepada junjungan besar Nabi Muhammad ﷺ ahli keluarga Baginda ﷺ sahabat Baginda ﷺ serta orang-orang yang mengikuti jejak langkah Baginda ﷺ.Nabi ﷺ bersabda:أَلْحِقُوا الْفَرَائِضَ بِأَهْلِهَا ، فَمَا بَقِيَ فَهُوَ لِأَوْلَى رَجُلٍ ذَكَرٍMaksudnya: “Bahagikanlah harta perwarisan kepada yang berhak dalam kalangan ahli waris. Sekiranya ada yang berbaki maka yang lelaki dalam kalangan kamulah yang lebih berhak.”Riwayat al-Bukhari (6351) dan Muslim (1615) Kewajipan Sebelum Pembahagian Harta PusakaAntara kewajipannya adalah seperti berikut:Pembahagian yang hasil dari pengiraan mengikut kaedah faraidh dan contoh dari jumlah hasil harta yang patut diterima oleh :2 - Saudara perempuan seibu sebapa5 - Saudara lelaki sebapa4 - Saudara perempuan sebapa Contoh : Harta Yang Difaraidhkan Mengikut Setiap Nilaian RM30000.00.Ahli WarisFardhu/ ‘AsabahAsal MasaalahSah MasaalahRM*4242RM300002 - Saudara perempuan seibu sebapa2/328141000014100005 - Saudara lelaki sebapa‘Asabah bil Ghairi1021428.5021428.5021428.5021428.5021428.504 - Saudara perempuan sebapaAsabah bil Ghairi41714.3751714.3751714.3751714.375JUMLAH 4230000.00  Nota : *Kaedah Pengiraan 2 - Saudara perempuan seibu sebapa5 - Saudara lelaki sebapa4 - Saudara perempuan sebapa                         JUMLAH                               = RM30000.00   
 AL-KAFI #1288 : HUKUM MEMBERI SUMBANGAN UNTUK MAJLIS TAHLIL ARWAH , 11 June 2019 ,SOALANAssalamualaikum Yang Berbahagia SS Dato’.Bolehkah SS Dato’ berikan pencerahan tentang hukum memberi sumbangan kepada majlis tahlil seperti yang biasa dilakukan oleh masyarakat kita terutamanya di bulan Ramadhan? Adakah ia dibolehkan?Mohon penjelasan Dato'. Terima kasih.,Alhamdulillah segala puji bagi Allah SWT Tuhan semesta alam selawat serta salam ke atas junjungan teragung Nabi Muhammad SAW dan ke atas ahli keluarga serta mereka yang mengikuti jejak langkah Baginda hingga ke Hari Kiamat.Amalan membaca yasin tahlil dan kenduri arwah seperti yang diamalkan oleh masyarakat Islam kita di Malaysia merupakan salah satu daripada permasalahan khilafiah. Berkenaan isu ini Mesyuarat Panel Kajian Syariah (Panel Pakar Syariah) yang bersidang pada 23 – 25 Februari 2006 telah bersetuju memutuskan bahawa:Amalan tahlil merupakan gabungan antara bacaan ayat dan surah daripada al-Quran zikir kepada Allah SWT yang merangkumi tasbih tahmid takbir dan selawat ke atas junjungan besar Nabi Muhammad SAW serta memberi makan kepada orang ramai. Semua perkara tersebut merupakan amalan yang disyariatkan di dalam Islam. Dalam satu haditih yang diriwayatkan daripada Abdullah Ibn Salam RA bahawa Rasulullah SAW bersabda:أَيُّهَا النَّاسُ أَفْشوا السَّلامَ، وَأَطْعِمُوا الطَّعَامَ، وَصَلُّوا باللَّيْل وَالنَّاسُ نِيامٌ، تَدخُلُوا الجَنَّةَ بِسَلامٍMaksudnya: Wahai manusia sebarkanlah salam jamukanlah makan (kepada orang ramai) dan bersembahyanglah ketika orang sedang tidur maka kamu akan masuk ke dalam Syurga dengan sejahtera.Begitu juga berdoa kepada mereka yang telah meninggal dunia adalah sesuatu yang digalakkan Islam sepertimana yang disebut oleh al-Quran:فَاعْلَمْ أَنَّهُ لَا إِلَـٰهَ إِلَّا اللَّـهُ وَاسْتَغْفِرْ لِذَنبِكَ وَلِلْمُؤْمِنِينَ وَالْمُؤْمِنَاتِ ۗ وَاللَّـهُ يَعْلَمُ مُتَقَلَّبَكُمْ وَمَثْوَاكُمْMaksudnya: Oleh itu maka tetapkanlah pengetahuanmu dan keyakinanmu (wahai Muhammad) bahawa sesungguhnya tiada Tuhan yang berhak disembah melainkan Allah dan mintalah ampun kepadaNya bagi salah silap yang engkau lakukan dan bagi dosa-dosa orang-orang yang beriman - lelaki dan perempuan; dan (ingatlah) Allah mengetahui akan keadaan gerak-geri kamu (di dunia) dan keadaan penetapan kamu (di akhirat).(Surah Muhammad : 19)Kami meraikan ‘uruf dan adat setempat yang telah diamalkan oleh masyarakat Islam di sini sejak sekian lama. Maka kami menerima pengamalan tersebut selagimana amalan tersebut tidak mengandungi perkara yang bertentangan dengan syariat Islam dan dilaksanakan dengan mengikut garis panduan yang telah ditetapkan.Disamping itu amalan memberi sumbangan kepada penganjur tahlil pada asalnya adalah juga diharuskan. Walaubagaimanapun terdapat amalan menetapkan sumbangan yang tertentu untuk nama-nama arwah yang diberikan kepada penganjur majlis tahlil ia jelas berlainan daripada amalan asal tersebut. Ini kerana penetapan jumlah tertentu untuk nama-nama arwah akan menyebabkan seolah-olah berlakunya akad jual-beli antara penyumbang dan penganjur majlis tahlil tersebut. Allah SWT berfirman:اتَّبِعُوا مَن لَّا يَسْأَلُكُمْ أَجْرًا وَهُم مُّهْتَدُونَMaksudnya: Turutlah orang-orang yang tidak meminta kapada kamu sesuatu balasan sedang mereka adalah orang-orang mandapat hidayah petunjuk.(Surah Yasin: 21)Imam al-Tabari dalam menafsirkan ayat ini menyebutkan bahawa ikutilah orang yang tidak meminta ganjaran daripada kamu terhadap apa yang dia bawa daripada hidayah. (Rujuk Tafsir al-Tabari: 441)KesimpulanBerdasarkan perbincangan dan perbahasan di atas kami berpandangan bahawa amalan seperti ini perlulah dilakukan dengan memberi perhatian kepada beberapa perkara. Kami menetapkan garis panduan untuk melakukan amalan tersebut seperti berikut:إِنَّ الَّذِينَ آمَنُوا وَعَمِلُوا الصَّالِحَاتِ وَأَقَامُوا الصَّلَاةَ وَآتَوُا الزَّكَاةَ لَهُمْ أَجْرُهُمْ عِندَ رَبِّهِمْ وَلَا خَوْفٌ عَلَيْهِمْ وَلَا هُمْ يَحْزَنُونَMaksudnya: Sesungguhnya orang-orang yang beriman dan beramal soleh dan mengerjakan sembahyang serta memberikan zakat mereka beroleh pahala di sisi Tuhan mereka dan tidak ada kebimbangan (dari berlakunya sesuatu yang tidak baik) terhadap mereka dan mereka pula tidak akan berdukacita.(Surah al-Baqarah: 277)Oleh itu kami berpandangan bahawa amalan memberikan sumbangan untuk majlis tahlil dengan harga tertentu bagi nama-nama arwah adalah harus dengan mengikut garis panduan yang telah ditetapkan di atas. Disamping itu hendaklah juga majlis tahlil yang dilaksanakan tersebut tidak mengandungi perkara-perkara yang menyalahi syari’at Islam. Semoga Allah SWT sentiasa memberi taufiq dan hidayah kepada kita untuk terus melaksanakan amal soleh dan ketaatan kepada-Nya. Amin.WaAllahu a’lam. 
 AL-KAFI #1281: ADAKAH BATAL WUDUK APABILA BERSENTUHAN KULIT DENGAN KANAK-KANAK BERLAINAN JANTINA , 07 June 2019 ,Soalan:Assalamu’alaikum S.S Mufti adakah batal wuduk seorang lelaki dewasa atau perempuan dewasa yang bersentuhan kulit dengan kanak-kanak perempuan atau lelaki? Mohon penjelasan. ,Wa’alaikumussalam w.b.t. Alhamdulillah segala puji dan syukur kami panjatkan kepada Allah S.W.T. Selawat dan salam kami ucapkan ke atas junjungan besar Nabi Muhammad S.A.W para isteri dan keluarga baginda para sahabat seterusnya golongan yang mengikuti jejak langkah baginda sehingga hari kiamat.Secara umumnya dalam isu persentuhan kulit antara lelaki dan perempuan ini para ulama berbeza pendapat kepada tiga pandangan utama yang kami ringkaskan seperti berikut:Pandangan-pandangan di atas ini kesemuanya adalah bertitik tolak dari firman Allah S.W.T:أَوْ لَامَسْتُمُ النِّسَاءَMaksudnya: Ataupun kamu bersentuhan dengan orang perempuan.Surah Al-Nisa’ (43)Sebahagian ulama berpegang dengan zahir ayat tersebut yang menunjukkan kepada perbuatan اللمس iaitu menyentuh. Justeru semata-mata berlakunya persentuhan antara lelaki dan perempuan maka telah terbatallah wuduk bagi kedua-duanya. Antara hujah yang digunakan dalam menguatkan pandangan ini adalah sebuah kaedah fekah:الأَصْلُ فِي الكَلَام حَقِيقَةMaksudnya: Asal bagi sesuatu ucapan adalah secara hakikat (iaitu merujuk kepada maknanya yang sebenar).Oleh yang demikian perkataan ‘’menyentuh’’ itu hendaklah difahami dengan maknanya yang sebenar dan bukannya dianggap sebagai bahasa majaz atau kiasan.Meskipun begitu para ulama lain berpendapat bahawa perkataan ‘’menyentuh’’ di dalam ayat tersebut adalah merujuk kepada maknanya yang majaz iaitu persetubuhan yang berlaku antara lelaki dan perempuan. Justeru semata-mata persentuhan tidaklah membatalkan wuduk sebaliknya wuduk terbatal apabila berlakunya persetubuhan.Pendapat ini dikuatkan dengan antara hujahnya adalah berdasarkan sebuah kaedah fekah:إِذَا تَعَذَّرَ إِعْمَالُ الكَلَام علَى الحَقِيقَةِ يُصَارُ إِلَى المَجَازMaksudnya: Apabila terdapatnya keuzuran untuk menggunakan sesuatu ucapan kepada maknanya yang hakiki maka dialihkan ucapan tersebut kepada maknanya yang majaz (kiasan).Ini kerana kata mereka terdapat beberapa keuzuran untuk kita meletakkan ayat tersebut kepada maknanya yang hakiki. Antaranya adalah berkenaan riwayat-riwayat yang menunjukkan bahawa Rasulullah S.A.W ada bersentuhan dengan para isteri baginda dan baginda tidak memperbaharui wuduk selepas itu.Dalam sebuah hadis yang diriwayatkan oleh A’isyah R.Anha beliau berkata:أَنَّ رَسُولَ اللَّهِ ـ صلى الله عليه وسلم ـ قَبَّلَ بَعْضَ نِسَائِهِ ثُمَّ خَرَجَ إِلَى الصَّلاَةِ وَلَمْ يَتَوَضَّأْMaksudnya: Sesungguhnya Rasulullah S.A.W mencium sebahagian isteri baginda kemudian baginda keluar menuju solat dan baginda tidak berwuduk.Riwayat Ibn Majah (502)Berdasarkan hadis di atas ini juga para ulama sebahagiannya menyebut dengan lebih spesifik bahawa ciuman ini terbahagi kepada dua. Pertama disebut sebagai ciuman rahmat (kasih sayang) maka yang ini tidak membatalkan wuduk. Kedua ciuman syahwat (yang merangsang nafsu) maka jenis ini membatalkan wuduk.Adapun secara umumnya kami berpandangan dalam isu ini dengan mazhab Imam Al-Syafi’e dan perbahasan berkaitannya secara panjang lebar boleh diikuti menerusi artikel Al-Kafi #1118 Adakah Batal Wuduk Sekiranya Suami Bersentuhan Dengan Isteri seperti di pautan berikut https://bit.ly/2HePIZDBerbalik kepada persoalan yang dikemukakan berkenaan adakah batal wuduk seorang lelaki dewasa bersentuhan kulit dengan kanak-kanak perempuan suka untuk kami kongsikan sebuah pandangan dari Syeikh Nawawi bin Umar al-Jawi yang menyebut:Terdapat lima syarat untuk menjadikan persentuhan kulit antara lelaki dan perempuan itu membatalkan wuduk. Kami sertakan pandangan beliau dengan sedikit olahan dan tambahan seperti berikut:Rujuk Kasyifah Al-Saja Nawawi bin Umar (Hlm. 113)Kata Syeikh Dr. Muhammad Al-Zuhaili: ‘’Tidak membatalkan wuduk jika menyentuh kanak-kanak perempuan (sekiranya tidak mendatangkan syahwat) serta menyentuh rambut kuku atau gigi. Batal wuduk sekiranya menyentuh orang tua walaupun tidak bernafsu.” Rujuk Al-Mu’tamad Fi Fiqh Al-Syafie Al-Zuhaili (1/87). KesimpulanSebagai penutup kami menyatakan bahawa persentuhan orang dewasa dengan kanak-kanak tidaklah membatalkan wuduk sekiranya tidak mendatangkan syahwat. Dan dimaksudkan dengan kanak-kanak adalah mereka yang belum mencapai had umur baligh. Wallahu A’lam.Akhir kalam kami berdoa agar Allah S.W.T memberikan kefahaman yang baik kepada kita semua dalam beragama. Ameen. 
 AL-KAFI #1284: HUKUM MEMBACA BISMILLAH SEBELUM MENGADAKAN HUBUNGAN SUAMI ISTERI , 07 June 2019 ,Soalan:Assalamualaikum Tuan Mufti apakah hukum seseorang itu membaca lafaz basmalah sebelum mengadakan hubungan suami isteri? ,Wa’alaikumussalam w.b.t.Alhamdulillah segala puji dan syukur kami panjatkan kepada Allah S.W.T. Selawat dan salam kami ucapkan ke atas junjungan besar Nabi Muhammad S.A.W para isteri dan keluarga baginda para sahabat seterusnya golongan yang mengikuti jejak langkah baginda sehingga hari kiamat.Pembacaan lafaz basmalah dalam melakukan sesuatu perkara adalah antara perkara yang penting dalam ajaran agama Islam. Ini dapat dilihat berdasarkan sebuah riwayat daripada Abu Hurairah R.A bahawa Rasulullah S.A.W bersabda:كُلُّ كَلَامٍ أَوْ أَمْرٍ ذِي بَالٍ لَا يُفْتَحُ بِذِكْرِ اللهِ فَهُوَ أَبْتَرُ - أَوْ قَالَ : أَقْطَعُMaksudnya: Semua ucapan atau perkara yang ada tujuan (ia dilakukan) yang tidak dimulakan dengan zikrullah maka ia terputus (dari keberkatan).Riwayat Ahmad (14/329)Berkenaan dengan hadis ini terdapat beberapa riwayat yang datang dengan lafaz-lafaz yang sedikit berbeza. Yang mana secara umumnya hadis-hadis ini menjelaskan bahawa sekiranya seseorang itu melakukan sesuatu perkara tanpa menyebut nama Allah S.W.T terlebih dahulu maka perkara tersebut tidak mendapat keberkatan dari Allah ataupun kurang berkat padanya.Demikian juga dituntut oleh seorang suami itu untuk membaca basmalah meskipun dalam mengadakan hubungan intim dengan isterinya. Hal ini adalah berdasarkan sebuah hadis yang diriwayatkan oleh Ibn Abbas R.Anhuma bahawa Rasulullah S.A.W bersabda:لَوْ أَنَّ أَحَدَكُمْ إِذَا أَتَى أَهْلَهُ قَالَ بِسْمِ اللَّهِ اللَّهُمَّ جَنِّبْنَا الشَّيْطَانَ وَجَنِّبِ الشَّيْطَانَ مَا رَزَقْتَنَا فَقُضِيَ بَيْنَهُمَا وَلَدٌ، لَمْ يَضُرَّهُMaksudnya: Sekiranya salah seorang dari kamu mendatangi isterinya lalu dia berkata: ‘’Bismillah ya Allah jauhkanlah kami dari syaitan dan jauhkanlah syaitan dari apa yang telah kau rezekikan kepada kami’’. Maka apabila ditetapkan buat mereka berdua lahirnya seorang anak maka syaitan tidak akan memberi kemudaratan kepadanya.Riwayat Al-Bukhari (141)Kata Imam Al-Hafiz Ibn Hajar Al-Asqalani: ‘’Antara faedah yang terdapat pada hadis ini adalah anjuran membaca tasmiah (bismillah) berdoa dan menjaga hal tersebut dalam perkara-perkara yang melazatkan seperti hubungan suami isteri’’. Rujuk Fath al-Bari Ibn Hajar Al-Asqalani (9/136).Beliau juga menukilkan sebuah riwayat lain yang menyebut:إذا أتى الرجل أهله فليقل بسم الله اللهم بارك لنا فيما رزقتنا ولا تجعل للشيطان نصيبا فيما رزقتنا ، فكان يرجى إن حملت أن يكون ولدا صالحاMaksudnya: Apabila seseorang lelaki itu mendatangi isterinya lalu dia membaca: ‘’Bismillah ya Allah berkatilah kami pada apa yang kau telah rezekikan kepada kami dan janganlah kau jadikan bagi syaitan itu bahagian dari rezeki kami ini’’ maka diharapkan sekiranya isteri tersebut mengandung kandungannya akan menjadi seorang anak yang soleh.Hadis-hadis sebegini memberikan isyarat bahawa syaitan itu sentiasa melazimi anak-anak Adam dan tidak akan berpaling dari mereka melainkan apabila dibacanya zikrullah. Serta menunjukkan tuntutan untuk seseorang itu sentiasa memohon perlindungan dengan Allah S.W.T dari segala bentuk kejahatan dalam urusan dunianya dan juga urusan akhirat. Rujuk Fath al-Bari Ibn Hajar Al-Asqalani (9/136). KesimpulanSebagai penutup kami menyatakan bahawa pasangan suami isteri disunatkan untuk membaca lafaz basmalah dan juga doa sebelum mengadakan hubungan intim bersama. Ini bagi mendapat keberkatan dalam amalan halal yang dilakukan serta bertujuan mendapatkan zuriat yang sentiasa dalam kebaikan.Akhir kalam kami berdoa kepada Allah S.W.T agar memberikan kefahaman yang tepat kepada kita semua dalam beragama. 
 AL-KAFI #1278: ADAKAH BOLEH MENYIMPAN HARTA WAQAF UNTUK TUJUAN KESELAMATAN? , 05 June 2019 , SOALANSaya ingin bertanya kepada Sahibus Samahah berkaitan pengurusan harta wakaf di masjid kami. Ada hamba Allah yang mewakafkan beberapa perlatan elektrik kepada masjid dan meminta pihak pengurusan masjid untuk menjaganya. Adakah boleh kami keluarkan daripada masjid dan simpan di dalam pejabat masjid? ,Alhamdulillah segala puji bagi Allah SWT tuhan sekalian alam selawat serta salam ke atas junjungan Nabi SAW dan ahli keluarga sahabat-sahabat seterusnya mereka yang mengikut jejak Baginda hingga ke hari kiamat.Dalam menjawab persoalan ini perlu untuk kita fahami tentang wakaf. Yang pertama kami telah pun menerangkan konsep wakaf secara umumnya melalui artikel kami yang bertajuk: AL-KAFI #988: APAKAH KEISTIMEWAAN WAKAF BERBANDING SEDEKAH LAIN[1]. Dalam artikel ini kami nyatakan takrifan wakaf bahawa:Istilah wakaf dari segi bahasa bermaksud berhenti menegah dan menahan. (Lihat Lisan al-‘Arab 9/359) Dari segi istilah wakaf adalah menahan benda agar tidak dimiliki serta agar manfaatnya boleh disedekahkan. Maka jadilah pemilikan harta tersebut beralih kepada pemilikan Allah SWT. (Lihat al-Ta’rifat 1/85)Dalam sebuah hadis yang diriwayatkan daripada Abu Hurairah R.A Rasulullah SAW telah bersabda:إِذَا مَاتَ الإِنْسَانُ انْقَطَعَ عَنْهُ عَمَلُهُ إِلاَّ مِنْ ثَلاَثَةٍ: إِلاَّ مِنْ صَدَقَةٍ جَارِيَةٍ ، أَوْ عِلْمٍ يُنْتَفَعُ بِهِ ، أَوْ وَلَدٍ صَالِحٍ يَدْعُو لَهُMaksudnya: “Apabila matinya seorang manusia maka terputuslah pahala amalannya kecuali tiga perkara iaitu: sedekah jariah atau ilmu yang dimanfaatkan dengannya atau anak yang soleh yang sentiasa mendoakannya.”Al-Khatib al-Syarbini berkata: Ulama telah mentafsirkan perkataan ‘sedekah jariah’ dalam hadis yang tersebut di atas itu dengan maksud wakaf seperti mana kata Imam al-Rafi’i. Hal ini kerana pahala sedekah jariah terus menerus mengalir kepada orang yang melakukannya sedangkan sedekah yang lain pahalanya tidak berterusan mengalir sepertimana sedekah amal jariah atau wakaf. (Lihat Mughni al-Muhtaj 10/87)Asas untuk memahami konsep wakaf ialah berteraskan kepada satu teras yang penting iaitu wakaf hendaklah diurus sesuai dengan segala syarat yang diletakkan oleh pewakaf sebagaimana seperti yang disebutkan oleh Ibn al-Qasim:الوقف (على ما شرط الواقف) فيهMaksudnya: Wakaf adalah berdasarkan apa yang disyaratkan oleh pewakaf pada wakaf itu sendiri.Maka dalam persoalan ini perlu untuk difahami konsep al-Nazr. al-Nazr adalah perkataan bahasa Arab yang bermaksud memerhati. Al-Nazir pula adalah orang yang diminta memerhati atau untuk menjaga harta wakaf sama ada disyaratkan ketika pewakaf mewakafkan harta atau diupah oleh pewakaf sendiri. Dalam hal ini para fuqaha’ bersepakat untuk mengikut kehendak yang diletakkan oleh pewakaf untuk meletakkan al-Nazir. Lihat al-Mausu’ah al-Fiqhiyah (44/204).Dalil pensyariatan al-Nazr ini berdasarkan sebuah atsar yang ditakhrijkan oleh Imam al-Baihaqi tentang tindakan yang dilakukan oleh Saidina Umar yang mewakafkan harta kepada Hafsah dan mensyaratkan bersama dengan harta itu orang yang diamanahkan untuk memerhati atau menjaga harta tersebut. Lihat Sunan al-Kubra (6/161).Dr. Ikrimah Sa’id Sobry menyatakan kerja al-Nazir ini termasuklah menjaga membaikpulih menyelenggara membangun mengurus hasil mengagih hasil tersebut kepada penerima wakaf dan segala bentuk kerja dan usaha yang mampu mengekalkan sumber harta wakaf dan meningkatkan penghasilan manfaatnya kepada penerima. Antara tugas lain al-nazir ialah memenuhi tuntutan dan syarat yang telah ditetapkan oleh pihak pewakaf terhadap pengurusan harta wakaf tersebut. Selagi sesuatu syarat itu selari dengan syarak dan maslahah ia perlu dilaksanakan. Lihat al-Waqf al-Islamiy Bayn al-Nazariyyah wa al-Tatbiq (280). KesimpulanBerdasarkan atsar dan hujah yang disebutkan di atas kami nyatakan bahawa tindakan memelihara harta wakaf seperti mana yang diperintahkan oleh pewakaf adalah wajib dijalankan. Ini seperti mana yang disepakati oleh para fuqaha’ dan memenuhi maqasid waqaf itu sendiri untuk dimanfaatkan.Semoga kita mendapat hidayah dan taufiq untuk melakukan segala yang diperintah-Nya.Nota Hujung:[1] http://www.muftiwp.gov.my/ms/artikel/al-kafi-li-al-fatawi/2929-al-kafi-988-apakah-keistimewaan-wakaf-berbanding-sedekah-lain?highlight=WyJ3YWthZiIsIid3YWthZiJd 
 AL-KAFI #1290: SUAMI MEMBIARKAN ISTERI MENANGGUNG NAFKAH KELUARGA , 16 June 2019 ,SoalanAssalamualaikum SS Dato’ Seri Mufti. Seorang perempuan kahwin dengan lelaki. Kemudian rumahtangga menjadi kacau bilau sehingga si isteri yang terpaksa menjaga suami tersebut dengan menanggung nafkah keluarga. Tidak berapa lama kemudian suami tersebut mula menjalankan perniagaan. Akhirnya dia berjaya dalam perniagaan tersebut dan menjadi kaya. Namun isteri masih tetap menanggung nafkah keluarga tanpa suami berusaha mengubah sistem tersebut. Mohon mufti berikan pandangan. ,Alhamdulillah pujian dan syukur kepada Ilahi dengan pelbagai kurniaan dan anugerah yang tidak terhitung buat kita semua. Selawat dan salam ke atas Nabi SAW keluarga sahabat dan yang mengikut jejak langkahnya hingga hari kesudahan.Kami mulakan dengan firman Allah SWT:وَعَاشِرُوهُنَّ بِالْمَعْرُوفِMaksudnya: Dan bergaullah dengan mereka (golongan wanita) dengan cara yang makruf.Surah al-Nisa’ (19)Imam al-Qurtubi ketika menafsirkan ayat ini berkata: (Iaitu) dengan cara yang Allah perintahkan daripada pergaulan yang baik. Dan seruan ini adalah kepada semua kerana setiap seorang itu mempunyai pergaulan sama ada seorang suami atau seorang wali. Akan tetapi yang dimaksudkan dengan perintah ini secara kebiasaannya adalah para suami. (Lihat al-Jami’ li Ahkam al-Quran 5/84)Syeikh al-Maraghi berkata: “Para suami diwajibkan bergaul dengan isteri-isterinya secara baik. Oleh itu bergaullah dengan mereka secara yang dapat menyenangkan tabiat mereka. Tetapi tidak pula bertentangan dengan syariat dan adat. Janganlah kamu bersikap bakhil dalam menafkahi mereka dan jangan pula kamu sakiti mereka dengan ucapan dan perbuatan atau kamu menghadapi mereka dengan wajah muram dan kening berkerut.Kalimah mu’asyarah (bergaul) di sini menunjukkan pengertian kebersamaan dan perkongsian iaitu layanilah mereka dengan cara yang baik dan para isteri perlu melayani kamu seperti itu juga. Jadi suami dan isteri diseru agar saling memberikan kebahagiaan serta menjadi sumber ketenangan dan kebahagiaan dalam melayari rumahtangga. (Lihat Tafsir al-Maraghi 2/1128) Nafkah Bapa kepada KeluargaPengarang kitab al-Fiqh al-Manhaji (4/170-179) menyebut: Bapa dan datuk ke atas wajib memberi nafkah anaknya cucu dan ke bawah. Oleh itu bapa bertanggungjawab memberi semua jenis nafkah kepada anak-anaknya sama ada lelaki atau perempuan. Jika mereka tidak mempunyai bapa maka datuk wajib mengambil alih tanggungjawab tersebut dan begitulah seterusnya. Hal ini berdasarkan firman Allah SWT:فَإِنْ أَرْضَعْنَ لَكُمْ فَآتُوهُنَّ أُجُورَهُنَّMaksudnya: ...jika mereka menyusukan anak untuk kamu maka berikanlah kepada mereka upahnya;Surah al-Talaq (6)Ayat ini menjelaskan bahawa perempuan yang menyusukan anak orang lain wajib diberi upah oleh bapa kepada anak tersebut. Ini bermakna kewajipan memberi nafkah kepada anak lebih utama dilaksanakan oleh bapa. Ini berdasarkan firman Allah SWT:وَالْوَالِدَاتُ يُرْضِعْنَ أَوْلَادَهُنَّ حَوْلَيْنِ كَامِلَيْنِ ۖ لِمَنْ أَرَادَ أَن يُتِمَّ الرَّضَاعَةَ ۚ وَعَلَى الْمَوْلُودِ لَهُ رِزْقُهُنَّ وَكِسْوَتُهُنَّ بِالْمَعْرُوفِMaksudnya: “Dan ibu-ibu hendaklah menyusukan anak-anak mereka selama dua tahun genap iaitu bagi orang yang hendak menyempurnakan penyusuan itu; dan kewajipan bapa pula ialah memberi makan dan pakaian kepada ibu itu menurut cara yang sepatutnya.”Surah al-Baqarah (233)Dalam ayat ini menisbahkan anak kepada bapanya yang menggunakan huruf lam ikhtisas membawa makna bapa dikhususkan bertanggungjawab memberi nafkah kepada anak-anaknya. Oleh itu kewajipan bapa memberi nafkah kepada ibu yang menyusukan anaknya menunjukkan bahawa kewajipannya memberi nafkah kepada anak-anak adalah lebih utama. (Lihat al-Fiqh al-Manhaji 4/170-179)Imam Ibn Kathir berkata ketika menafsirkan ayat di atas bahawa wajib ke atas ayah untuk memberi nafkah dari sudut pakaiannya dengan cara yang sepatutnya iaitu apa-apa pakaian yang diterima oleh adat atau seumpama dengannya di negara tersebut tanpa berlaku pembaziran dan tidak menyusahkan. Ia sekadar apa yang termampu ketika dia (ayah atau suami) dalam keadaan senang dan bersederhana serta apa yang melaziminya. (Lihat Tafsir al-Quran al-‘Azim 1/479)Para ulama menetapkan bahawa nafkah yang wajib diberikan kepada sesiapa yang berada di bawah tanggungannya itu ialah seperti:Imam al-Syaukani menyebut: Rasulullah SAW memberi nafkah dan keperluan secukupnya kepada ahli keluarganya mengikut kemampuan Baginda SAW. Rasulullah SAW menyediakan untuk isteri-isteri Baginda SAW tempat tinggal makanan pakaian dan semua keperluan dengan mencukupi dengan tidak berlebihan. Ini bersesuaian dengan kehidupan Rasulullah SAW yang memilih zuhud dan tidak bermewah-mewah. Dalam pemberian nafkah Rasulullah SAW memberikan 20 wasaq gandum dan 80 wasaq kurma kepada isteri-isterinya pada setiap tahun. (Lihat Nail al-Autar 5/221) Undang-undang Keluarga IslamUndang-undang keluarga adalah termaktub di bawah undang-undang negeri. Jika di Wilayah Persekutuan Akta Undang-Undang Keluarga Islam (Wilayah-Wilayah Persekutuan) 1984 pada Seksyen 72 memperuntukkan:“…adalah menjadi kewajipan seseorang lelaki menanggung nafkah anaknya sama ada anak itu berada dalam jagaannya atau dalam jagaan seseorang lain sama ada dengan mengadakan bagi mereka tempat tinggal pakaian makanan perubatan dan pelajaran sebagaimana yang munasabah memandang kepada kemampuan dan taraf kehidupannya atau dengan membayar kosnya.”[1]Begitu juga pada Seksyen 73 antara lain menyebut:Mahkamah boleh pada bila-bila masa memerintahkan seorang lelaki membayar nafkah untuk faedah mana-mana anaknya—(a) jika dia telah enggan atau cuai mengadakan peruntukan dengan munasabah bagi anaknya itu;(b) jika dia telah meninggalkan langsung isterinya dan anaknya itu adalah dalam jagaan isterinya;[2] KesimpulanSebagai kesimpulan kami nyatakan seperti berikut:Semoga rumahtangga kita menjadi seperti apa yang disebut Baiti Jannati dan marilah sama-sama kita berdoa kepada Allah SWT agar kehidupan kita diberkati dan dikurniakan kebahagiaan.رَبَّنَا هَبْ لَنَا مِنْ أَزْوَاجِنَا وَذُرِّيَّاتِنَا قُرَّةَ أَعْيُنٍ وَاجْعَلْنَا لِلْمُتَّقِينَ إِمَامًاMaksudnya: "Wahai Tuhan kami berilah kami beroleh dari isteri-isteri dan zuriat keturunan kami: perkara-perkara yang menyukakan hati melihatnya dan jadikanlah kami imam ikutan bagi orang-orang yang (mahu) bertaqwa.”Surah al-Furqan (74)Rujuk juga artikel yang telah kami terbitkan sebelum ini dalam siri Irsyad al-Fatwa Siri ke-289: Hukum Suami Tidak Bekerja dan Menjadi Suri Rumah untuk maklumat lanjut. Nota Hujung:[1] Lihat Seksyen 72. Kewajipan menanggung nafkah anak dalam Akta 303 – Akta Undang-Undang Keluarga Islam (Wilayah-Wilayah Persekutuan) 1984.[http://www2.esyariah.gov.my/esyariah/mal/portalv1/enakmen2011/Federal_Updated.nsf/b3ac9c218c8efdc4482568310022d8b3/981698d6ff64160c48256fd5002345b0?OpenDocument][2] Lihat Seksyen 73. Kuasa Mahkamah memerintahkan nafkah bagi kanak-kanak dalam Akta 303 – Akta Undang-Undang Keluarga Islam (Wilayah-Wilayah Persekutuan) 1984. [http://www2.esyariah.gov.my/esyariah/mal/portalv1/enakmen2011/Federal_Updated.nsf/b3ac9c218c8efdc4482568310022d8b3/dafe332f266772f448256fd500236bf7?OpenDocument]  
